{
    "title":"පූජිත් ජයසුන්දර ගොනු කළ පෙත්සම ගැන අධිකරණයේ තීරණය",
    "authors":["අධිකරණ වාර්තාකරු"],
    "date":{
        "year":"2019",
        "month":"06",
        "date":"24"
    },
    "views":"304",
    "content":"පූජිත් ජයසුන්දර අනිවාර්ය නිවාඩු යැවීමට ජනාධිපතිවරයා ගත් තීරණය අහෝසි කරන අතුරු තහනම් නියෝගයක් නිකුත් කරන ලෙසට ඉල්ලා ඔහු විසින් ගොනු කළ මූලික අයිතිවාසිකම් පෙත්සම ජූලි මස 31 දා සලකා බැලීමට ශ්‍රේෂ්ඨාධිකරණය අද (24) දින ලබා දුන්නා.,,මෙම පෙත්සම සම්බන්ධයෙන් නීතිමය කරුණු පුළුල් ලෙසට සහ තර්කානුකූලව බැලිය යුතු බැවින් එය ජූලි මස 31 වැනිදා සලකා බැලීමට ශ්‍රේෂ්ඨාධිකරණය අද තීරණය කළා.,,මෙම පෙත්සමට එරෙහිව පෙත්සමේ හතර වන වගඋත්තරකරු වන ජනාධිපති ලේකම්වරයා දිවුරුම් ප්‍රකාශයක් මගින් විරෝධතා ගොනු කළ බව ජනාධිපති ලේකම්වරයා වෙනුවෙන් පෙනී සිටි අතිරේක සොලිසිටර් ජනරාල් ඉන්දිකා දේමුණී ද සිල්වා ශ්‍රේෂ්ඨාධිකරණයට දන්වා  සිටියා.,,අද දින මෙම පෙත්සම විනිසුරු ප්‍රසන්න ජයවර්ධන, විනිසුරු එස්. තුරෙයිරාජා සහ විනිසුරු එල්.ටී.බී. දෙහිදෙනියගෙන් යුත් ත්‍රිපුද්ගල විනිසුරු මඩුල්ලක් හමුවේ කැඳවන ලදී.,,මෙම පෙත්සමෙන් පොලිස්පතිවරයා නියෝජ්‍ය පොලිස්පති C.D.වික්‍රමරත්න, ජනාධිපති ලේකම්වරයා, කථානායක කරූ ජයසූරිය මහතා ඇතුළු ව්‍යවස්ථාදායක සභාවේ සාමාජිකයන් නම් කර තිබෙනවා.,,එම පෙත්සමෙන් පොලිස්පතිවරයා පවසා සිටින්නේ 2018 වර්ෂයේ ඔක්තොම්බර් මාසයෙන් පසු තමාට ජාතික ආරක්ෂක මණ්ඩලයේ රැස්වීමක් සඳහා ආරාධනා ලැබී නොමැති බවයි.,,තමා අනිවාර්ය නිවාඩු යැවීමට ජනාධිපතිවරයා ගත් තීරණය හේතුවෙන් ආණ්ඩුක්‍රම ව්‍යවස්ථාවේ සඳහන් සමානව සැලකීමේ මූලික අයිතිවාසිකම් උල්ලංඝනය වී ඇති බව ඔහු පවසා සිටි."
}{
    "title":"මිහිදන් කළ සිරුරක් දින 28ට පසු සොරාගෙන ගිහින් (PHOTOS)",
    "authors":["කාංචන කුමාර ආරියදාස"],
    "date":{"year":"2019","month":"06","date":"24"},"views":"1368","content":"මියගිය පුද්ගලයෙකුගේ මිහිදන් කර තිබූ සිරුරක් දින 28කට පසුව කිසිවෙකු විසින් සොරාගෙන යෑමේ සිද්ධියක් අද (24) පෙරවරුවේ වාර්තා වුණා.,,ඒ ගලේවෙල පොලිස් බල ප්‍රදේශයේ නිකවැහැර පල්ලෙවෙල  ප්‍රදේශයෙන්.,,ගලේවෙල පොලීසියට ලැබුණු තොරතුරක් මත පරීක්ෂා කර බැලීමේදී ගලේවෙල පල්ලෙවෙල  ප්‍රදේශයේ මුස්ලිම් සුසාන භූමියක මීට දින 28කට පෙර මිහිදන්  කළ අයෙකුගේ මළ සිරුරක් මෙසේ අතුරුදහන්ව තිබෙනවා.,,එම මළ සිරුර සොයා  ගැනීම සඳහා අවට මෑතකදී  මිහිදන් කළ තවත් වලවල් දෙකක් හාරා  තිබෙන බවද පොලීසිය කියයි.,,පොලිසිය එම ස්ථානයට පැමිණ පරීක්ෂා කර බැලීමේදී ගොඩගත් මළ සිරුර ඇළ පහරක් දිගේ මීටර් දෙසීයක පමණ දුරකින් පිහිටි මුරුංගා වගා කර ඇති හේනක පස්වලින් වසා දමා තිබෙන අයුරු දැක ගැනීමට හැකි වී තිබෙනවා.,,මෙසේ පැහැරගෙන ගොස් ඇත්තේ ගලේවෙල පල්ලෙවෙල ප්‍රදේශයේම පදිංචිව සිටි හබිබී ලෙබ්බේ මන්සූර් (50) නැමැති අයගේ මළසිරුර බව පොලිස් පරීක්ෂණවලදී අනාවරණය වී තිබෙනවා.,,මියගිය අයගේ ඥාතියෙකු කියා සිටියේ උදෑසන තම ඥාතියා මිහිදන් කළ ස්ථානයේ වළක් හාරා ඇති බවට ලැබුණු තොරතුරක් මත පරීක්ෂාකර බැලීමේදී එහි තැන්පත් කොට තිබූ මළ සිරුර නොමැති බව දැක පොලිසියට දැනුම් දුන් බවයි., ,පසුව පොලිසිය පැමිණ විමර්ශනය කිරීමේදී මළ සිරුරේ කොටස් ස්ථානයක පස්වලින් වසා දමා තිබෙන අයුරු දැක ගත් බව ඔහු කියා සිටියා.,,කවුරුන් විසින් මෙය සිදු කළේ ද යන්න හෝ කුමක් නිසා මෙම මළ සිරුර ගොඩ ගත්තේ දැයි යන්න තවමත් නිශ්චිතව හඳුනා ගැනීමට නොහැකි බවයි පොලීසිය කියා සිටියේ.,,කෙසේ වෙතත්  මළ සිරුර පිළිබඳව නැවතත් මහේස්ත්‍රාත් අධිකරණයට කරුණු වාර්තා කොට ඉදිරි විමර්ශන කටයුතු සිදු කරන බව ගලේවෙල පොලිසිය සඳහන් කළා.,,දැනට මළ සිරුර හමුවූ ස්ථානයට සහ සුසාන භූමියට පොලිස් ආරක්ෂාවක් යොදවා තිබෙනවා. ගලේවෙල පොලිසියේ පොලිස් පරීක්ෂක ජානක වීරරත්න, උප පොලිස් පරීක්ෂක සරත්චන්ද්‍ර,  පොලිස් සැරයන් (28785) නිශාන්ත ඇතුළු නිලධාරීන් පිරිසක් පරීක්ෂණ සිදු කරනවා."}
{"title":"සෞදි අරාබියේ පිහිටි ගුවන් තොටුපල දෙකක් ඉලක්ක කර ප‍්‍රහාර","authors":["පවිත්‍රා මදුහර්ෂනි - විදෙස් මාධ්‍ය ඇසුරෙන්"],"date":{"year":"2019","month":"06","date":"24"},"views":"2882","content":"සෞදි අරාබියේ පිහිටි ගුවන් තොටුපල දෙකක් ඉලක්ක කර ප‍්‍රහාරයක් එල්ල වී තිබෙනවා.,,විදෙස් වාර්තා පවසන්නේ සෞදියේ අබා සහ ජිසාන් ගුවන් තොටුපලවල් ඉලක්ක කර මෙම ප‍්‍රහාරය එල්ල වී ඇති බවයි. ඉරානයේ සහය ඇති සටන්කාමීන් විසින් මෙම ප‍්‍රහාරය එල්ල කර ඇති බවයි පැවසෙන්නේ. ,,අබා ගුවන් තොටුපල, දිනකට දෙස් විදෙස් ගුවන් මගීන් දහස් ගණනක් සඳහා ගුවන් ගමන් පහසුකම් සපයන ගුවන් තොටුපලක් ලෙස ප‍්‍රකටයි. එම ගුවන් තොටුපල ඉලක්ක කර එල්ල වුණු මෙම ප‍්‍රහාරයෙන් විදේශිකයෙකු ජීවිතක්ෂයට පත්ව තවත් පුද්ගලයින් 07දෙනෙකු තුවාල ලබා තිබෙනවා. මෙලෙස මියගොස් ඇත්තේ සිරියානු ජාතිකයෙක්."}
{"title":" ‘‘කිසිවෙකුත් නැත’’ ඡන්ද පත‍්‍රිකාවේ අලුත්ම තීරය මෙවර ජනාධිපතිවරණයේදී එක්වෙයි ද?","authors":["දිල්ෂාන් තුෂාර"],"date":{"year":"2019","month":"06","date":"24"},"views":"730","content":"ඡන්ද පත‍්‍රිකාවට ‘‘කිසිවෙකුත් නැත’’ යනුවෙන් අලුත් තීරයක් එක් කිරීම සම්බන්ධයෙන් පුළුල් කථිකාවක් සිදු කළ යුතු බව මැතිවරණ නිරීක්ෂණ සංවිධාන පවසනවා. ඔවුන් පෙන්වා දෙන්නේ මෙවැනි තීරයක් එක් කිරීමේ යහපත් මෙන්ම අයහපත් තත්ත්වයක් ද ඇතිවිය හැකි බවයි. ,,ඡන්ද පති‍්‍රකාවට කිසිවෙකුත් නැත යනුවෙන් තීරයක් අලුතින් එක් කිරීම සම්බන්ධයෙන් මැතිවරණ කොමිසමේ අවධානය යොමුව තිබෙනවා. ඒ, ඊට අදාළව ලැබුණු යෝජනාවක් සැලකිල්ලට ගනිමින්.,,මැතිවරණ කොමිසමේ සාමාජික සමන් රත්නායක ප‍්‍රකාශ කළේ ඡන්ද දායකයා අකමැති අපේක්ෂකයෙකු මැතිවරණයට ඉදිරිපත් වී ඇත්නම් එවැනි අවස්ථාවක සිය මතය ප‍්‍රකාශ කිරීමට මෙම තීරය එක් කළ යුතු බවට යෝජනා වී ඇති බවයි.,,නෙත් නිවුස් මේ සම්බන්ධයෙන් පැෆරල් සංවිධානයෙන් විමසීමක් කළා. එහි විධායක අධ්‍යක්‍ෂ රෝහණ හෙට්ටිආරච්චි කියා සිටියේ මෙය ඉන්දියාවේ ක්‍රියාත්මක වෙන බවයි. කෙසේවෙතත් මෙම තත්ත්වය ලංකාවේ ක්‍රියාත්මක වීමට පෙර යම් ආකාරයක සංවාදයක් අවශ්‍ය බවද සඳහන් කළා. ,,මෙවැනි අලුත් තීරුවක් ඡන්ද පති‍්‍රකාවට එක් කළ හොත් එමගින් දේශපාලන පක්ෂවලටද යම් පණිවිඩයක් ලබා දීමට හැකි වනු ඇති බව මෙහිදී ප‍්‍රකාශ කෙරුණා.,,ඡන්ද පත‍්‍රිකාවට ‘‘කිසිවෙකුත් නැත’’ යනුවෙන් අලුත් තීරයක් එක් කිරීම සම්බන්ධයෙන් ජනතාවගෙන් ද ඉල්ලීම් ලැබී ඇති බවයි මැතිවරණ කොමිසම ප‍්‍රකාශ කළේ. ඒ සම්බන්ධයෙන් පක්ෂ ලේකම්වරුන් ද දැනුවත් කර ඇති බව  මැතිවරණ කොමිසම වැඩිදුරටත් කියා සිටියා. කෙසේවෙතත් මෙම නව තීරුව එළඹෙන ජනාධිපතිවරණයේදී ඡන්ද පති‍්‍රකාවට එක් කරන්නේදැයි මෙතෙක් අවසන් තීරණයක් ගෙන නැහැ."}
{"title":"ජනපතිගේ ප‍්‍රකාශයට එජාපයේ සහ ජවිපෙ විරෝධය ","authors":["තරංග රුක්ෂාන්","දිල්ෂාන් තුෂාර"],"date":{"year":"2019","month":"06","date":"24"},"views":"1861","content":"19වන ව්‍යවස්ථා සංශෝධනය අහෝසි විය යුතු බවට ජනාධිපතිවරයා කළ ප‍්‍රකාශය ප‍්‍රතික්ෂේප කරන බව එක්සත් ජාතික පක්ෂ පාර්ලිමේන්තු මන්තී‍්‍ර හේෂා විතානගේ පවසනවා. ඔහු පෙන්වා දෙන්නේ 19වන සංශෝධනය ගෙන ආවේද, ජනාධිපතිවරයාගේ උවමනාවට බවයි. ,,,,යහපත් රාජ්‍ය පාලනයක් සඳහා ආණ්ඩුක‍්‍රම ව්‍යවස්ථාවේ 18 සහ 19 වන සංශෝධනයන් අහෝසි විය යුතු බව ජනාධිපතිවරයා ඊයේ ප‍්‍රකාශ කළා. 18 වන සංශෝධනයේ තිබූ ඒකාධිපති ස්වරූපය හේතුවෙන් 19 වන සංශෝධනය ගෙන ආවද, ඉන් රටේ දේශපාලන අස්ථාවරත්වයක් ඇති වූ බවයි ජනාධිපතිවරයා පෙන්වා දුන්නේ. ,,නෙත් නිවුස් මේ සම්බන්ධයෙන් එක්සත් ජනතා නිදහස් සන්ධාන පාර්ලිමේන්තු මන්තී‍්‍ර උදය ගම්මන්පිලගෙන් ද විමසීමක් කළා. ඔහු පෙන්වා දුන්නේ 18වන සංශෝධනය ද ප‍්‍රජාතන්ත‍්‍රවාදී සංශෝධනයක් බවයි. ,,,,ජනතා විමුක්ති පෙරමුණේ පාර්ලිමේන්තු මන්තී‍්‍ර වෛද්‍ය නලින්ද ජයතිස්ස සඳහන් කළේ 19 වන සංශෝධනය ගෙන ඒමෙන් අපේක්ෂා කළ අරමුණු ඉටු කිරීමට ජනාධිපතිවරයා පියවර ගත යුතු බවයි. ,,,,කෙසේවෙතත් ශ‍්‍රී ලංකා නිදහස් පක්ෂයේ මහ ලේකම් පාර්ලිමේන්තු මන්තී‍්‍ර දයාසිරි ජයසේකර ප‍්‍රකාශ කර ඇත්තේ 19 වන සංශෝධනයට සහය දුන් සියලූ දෙනා රටේ උද්ගතවී ඇති දේශපාලන අස්ථාවරත්වයට වගකිව යුතු බවයි."}
{"title":"පාකිස්තාන පන්දුයවන්නන් දකුණු අපි‍්‍රකාව ලෝක කුසලානයෙන් ඉවතට යවයි","authors":["තරංග රුක්ෂාන් - විදෙස් මාධ්‍ය ඇසුරෙන්"],"date":{"year":"2019","month":"06","date":"24"},"views":"1813","content":"ලෝක කුසලාන කි‍්‍රකට් තරගාවලිය දිනා ගනු ඇතැයි අනාවැකි පළ කර තිබූ කණ්ඩායම් අතර සිටි දකුණු අපි‍්‍රකාවට මෙවර තරගාවලියේ මූලික වටයෙන්ම ඉවත් වීමට ඊයේ (23) සිදුවුණා.,,ඒ, තවත් තරග 02ක් ඔවුන්ට ඉතිරිව තිබියදී වීම විශේෂත්වයක්.,,දකුණු අපි‍්‍රකාව සමග ඊයේ පැවැති තරගයෙන් පාකිස්තානය ජය ගත්තේ ලකුණු 49කින්. තරගයේ ප‍්‍රථමයෙන් පන්දුවට පහර දුන් පාකිස්තානය නියමිත පන්දුවාර 50 අවසානයේ කඩුළු 07කට ලකුණු 308ක් රැස් කළා.,,විශිෂ්ඨ ඉනිමක් කී‍්‍රඩා කළ හැරිස් සොහෙල් පන්දු 59කදී රැස කළ ලකුණු සංඛ්‍යාව 89ක්. එය සටහන් වූයේ 1992 වසරින් පසු ලෝක කුසලාන කි‍්‍රකට් තරගයකදී පාකිස්තාන මැද පෙළ පිතිකරුවෙකු රැස් කළ ඉහළම ලකුණු සංඛ්‍යාව ලෙසයි. මෙම තරගයේදී තරගයේ වීරයා සම්මානය දිනා ගැනීමට ද හැරිස් සොහෙල් සමත්වුණා. ,,පිළිතුරු ඉනිම කී‍්‍රඩා කළ දකුණු අපි‍්‍රකාවට නියමිත පන්දුවාර 50දී කඩුළු 09කට රැස් කර ගත හැකිවූයේ ලකුණු 259ක් පමණයි. නායක පෆ් ඩූ ප්ලෙසිස් ලකුණු 63ක් රැස් කළද, සෙසු කිසිඳු පිතිකරුවෙකුට අර්ධ ශතකයක් හෝ රැස් කර ගැනීමට හැකි වූයේ නැහැ. පන්දු යැවීමේදී වහාබ් රියාස් සහ ශඩාබ් ඛාන් කඩුළු 03 බැගින් බිඳ හෙලූවා. ,,ඒ අනුව දකුණු අපි‍්‍රකානු කණ්ඩායමට මෙවර ලෝක කුසලාන තරගාලියේ පළමු වටයෙන්ම ඉවත් වීමට සිදුවූ අතර ඔවුන්ට එවැනි ඉරණමක් අත්වූයේ 2003 වසරින් පසු පළමුවරට වීම විශේෂත්වයක්. මෙවර තරගාවලියේ ඔවුන් සහභාගී වන මීළග තරගය ශී‍්‍ර ලංකාවට එරෙහිව ලබන සිකුරාදා පැවැත්වෙනවා. ,,මේ අතර ලෝක කුසලාන කි‍්‍රකට් තරගාවලියේ තවත් තීරණාත්මක තරගයක් අද (24) පැවැත්වෙනවා. ඒ, බංග්ලාදේශය සහ ඇෆ්ගනිස්තානය අතරයි. තරගාවලියේ අවසන් කණ්ඩායම් හතර අතරට තේරී පත්විමට නම් බංග්ලාදේශයට අද තරගය ජය ගැනීම අතිශය වැදගත්."}
{"title":"\"අපි කමිටුවක් ලෙස හොඳ තීන්දුවක් ගත්තා - ක්‍රියාත්මක කිරීම ආණ්ඩුවේ වගකීමයි\" - ආශු මාරසිංහ කියයි","authors":["දිල්ශාන් තුෂාර "],"date":{"year":"2019","month":"06","date":"24"},"views":"1064","content":"ආන්දෝලනයට තුඩු දී ඇති මඩකලපුව පෞද්ගලික විශ්ව විද්‍යාලය රජයට පවරා ගන්නවාද? නැද්ද? යන්න තීරණය කිරීම කැබිනට් මණ්ඩලය වෙත පැවරෙන බව පාර්ලිමේන්තු මන්තී‍්‍ර මහාචාර්ය ආශු මාරසිංහ පවසනවා.,,ඔහුගේ සභාපතිත්වයෙන් යුත් පාර්ලිමේන්තුවේ අධ්‍යාපනය පිළිබඳ ආංශික අධීක්ෂණ කාරක සභාව ඉකුත් සිකුරාදා ඒකමතිකව නිර්දේශ කර තිබුණේ අදාළ ආයතනය වහාම රජයට පවරා ගත යුතු බවයි.,,ඒ අනුව කාරක සභා නිර්දේශය මෙම සතියේදී කැබිනට් මණ්ඩලයට ඉදිරිපත් කරනු ඇති බවත්, එහිදී තීරණයක් ගනු ඇතැයි අපේක්ෂා කරන බවත්, පාර්ලිමේන්තු මන්තී‍්‍ර මහාචාර්ය ආශු මාරසිංහ නෙත් නිවුස් වෙත කියා සිටියා. ,,,,කෙසේවෙතත් ඉකුත් සෙනසුරාදා නෙත් නිවුස් වෙත අදහස් දක්වමින් නැගෙනහිර පළාත් හිටපු ආණ්ඩුකාර එම්. එල්. ඒ. එම්. හිස්බුල්ලා ප‍්‍රකාශ කලේ අදාළ ආයතනය රජයට පවරා ගැනීමට කිසිඳු හැකියාවක් නොමැති බවයි. ,,,,නැගෙනහිර පළාත් හිටපු ආණ්ඩුකාරවරයාගේ මෙම ප‍්‍රකාශය සම්බන්ධයෙන් පාර්ලිමේන්තු මන්තී‍්‍ර මහාචාර්ය ආශු මාරසිංහ ප‍්‍රතිචාර දැක්වුවා. එහිදී සඳහන් කෙරුණේ \"ඔහුගේ ප්‍රකාශ සිය පරීක්ෂණයට අදාළ නෑ. ඔහු අදාළ කමිටුවේදී ප්‍රථමයෙන් ප්‍රකාශ කළ දේත් පසුව ප්‍රකාශ කරන දේත් පරස්පර විරෝධීයි. අපි ඒ ආයතනයට ගිහින් පරීක්ෂණයක් කළා. \" යනුවෙනි."}
{"title":"යළි ඇමති ධූරය බාර ගැනීම ගැන බදියුදීන් කතා කරයි","authors":["දිල්ශාන් තුෂාර "],"date":{"year":"2019","month":"06","date":"24"},"views":"863","content":"තමන්ට එරෙහි පරීක්ෂණ අවසන් වන තුරු කිසිඳු විටෙක යලි අමාත්‍යධූරයක් භාර නොගන්නා බව පාර්ලිමේන්තු මන්තී‍්‍ර රිෂාඞ් බදියුදීන් පවසනවා.,,ඔහු මෙම අදහස් පළ කළේ නෙත් නිවුස් සමග සංවාදයට එක්වෙමින්. ඒකාබද්ධ විපක්ෂය ද ඉකුත් දා ප‍්‍රකාශ කළේ පාර්ලිමේන්තු මන්තී‍්‍ර රිෂාඞ් බදියුදීන් ද යළි අමාත්‍යධූරයක දිවුරුම් දීමට වැඩි ඉඩකඩක් පවතින බවයි.,,ඒ අනුව ඒ සම්බන්ධයෙන් නෙත් නිවුස් පාර්ලිමේන්තු මන්තී‍්‍ර රිෂාඞ් බදියුදීන්ගෙන් විමසීමක් කළා.,,එහිදී \"අමාත්‍ය ධූරය අපිට එච්චර හදිසි නෑ.. පරීක්ෂණයක් යනවා. ඒකෙ පරීක්ෂණ වාර්තාව ලැබෙන්න ඕනේ. ඕන වෙලාවක අපි සූදානම් වෙලා ඉන්නේ පරීක්ෂණවලට සහය දෙන්න. කොයි වෙලාවෙ හරි එන්න කිව්වොත් අපි යනවා. ත්‍රස්තවාදයට අපේ කිසිම සම්බන්ධයක් නෑ. ත්‍රස්තවාදය තුරන් කරන්න ඕන කියන මතයෙ ඉන්න අය අපි.\" යනුවෙන් සඳහන් කළා. ,,රිෂාඞ් බදියුදීන්ට අමතරව අසාද් සාලි සහ එම්. එල්. ඒ. එම්. හිස්බුල්ලාට එරෙහිව ඉකුත් දා පොලිස් මූලස්ථානයට පැමිණිලි කිරීමට කල් ලබා දුන් අතර එහිදී වැඩිම පැමිණිලි සංඛ්‍යාවක් ලැබී තිබුණේ පාර්ලිමේන්තු මන්තී‍්‍ර රිෂාඞ් බදියුදීන්ට එරෙහිවයි.,,ඒ සම්බන්ධයෙන් මේ වනවිට ද පරීක්ෂණ කි‍්‍රයාත්මක වෙමින් තිබෙනවා. තමන්ට එරෙහි ඕනෑම් පරීක්ෂණයකට මුහුණ දීමට සූදානම් බවයි මන්තී‍්‍රවරයා නෙත් නිවුස් වෙත කියා සිටියේ.,,කෙසේවෙතත්, රිෂාඞ් බදියුදීන් සමග මීට පෙර ආණ්ඩුවේ තනතුරුවලින් ඉවත්වූ කබීර් හෂීම් සහ අබ්දුල් හලීම් ඉකුත් සතියේ යළි තමන් දැරූ අමාත්‍යාශවලම දිව්රුම් දුන්නා. රිෂාඞ් බදියුදීන්, කර්මාන්ත හා වාණිජ කටයුතු අමාත්‍ය ධූරයෙන් ඉවත්වීමෙන් පසු එහි වැඩබලන ඇමතිවරයා ලෙස බුද්ධික පතිරණ පත් කිරීමට ද ජනාධිපතිවරයා පියවර ගත්තා."}
{"title":"රාජ්‍ය බැංකුවක්  විකිණීමේ සුදානමක් : ජවිපෙ කියයි ","authors":["දිල්ශාන් තුෂාර "],"date":{"year":"2019","month":"06","date":"23"},"views":"760","content":"රාජ්‍ය බැංකුවක් විකුණා දැමීමට ආණ්ඩුව සූදානම් වන බවට ජනතා විමුක්ති පෙරමුණ චෝදනා කරනවා. පාර්ලිමේන්තු මන්ත්‍රී බිමල් රත්නායක කොළඹ අද (23) පැවැති මාධ්‍ය හමුවකදී මෙම අදහස් පළ කළා. ,,,,වත්මන් ආණ්ඩුවේ වියදම් සම්බන්ධයෙන් ද මෙහිදී අදහස් පළ කෙරුණා."}
{"title":"දකුණු අප්‍රිකාවට එරෙහි ඉරණම් තරගයේ වාසිය පාකිස්තානයට","authors":["තරංග රුක්ෂාන් ජයසේකර "],"date":{"year":"2019","month":"06","date":"23"},"views":"1141","content":"ලෝක කුසලාන ක්‍රිකට් තරගාවලියේ දකුණු අප්‍රිකාව සමග පැවැත්වෙන තීරණාත්මක තරගයේ මේ දක්වා වැඩි වාසි අත්කර ගැනීමට පකිස්තාන කණ්ඩායම සමත් වී සිටිනවා. තරගයේ කාසිය වාසිය දිනාගත් පකිස්තානය තීරණය කළේ පළමුව පන්දුවට පහරදීමටයි. නායකයාගේ තීරණය සාර්ථක බව පසක් කරමින් නියමිත පන්දුවාර 50 අවසානයේදී පකිස්තාන පිතිකරුවන් කඩුළු 07 කට ලකුණු 308ක් රැස් කර ගත්තා. ,,වේගවත් ඉනිමක් ක්‍රීඩා කළ හැරිස් සොහෙල් පන්දු 59 කදී හයේ පහර 3ක් සමග රැස් කළ ලකුණු සංඛ්‍යාව 89 ක්. බාබර් අසාම් ලකුණු 69ක් රැස් කළා. පන්දු යැවීමේදී දකුණු අප්‍රිකාවේ ඉම්රාන් තහීර් ලකුණු 41 කට කඩුළු 02ක් බිඳ හෙලුවා. ,,දකුණු අප්‍රිකාව සහ පකිස්තානය මෙවර තරගාවලියේදී මේ දක්වා ප්‍රසාද ලකුණු 03ක් පමණක් දිනා ගෙන සිටින බැවින් අද තරගයෙන් පරාජය වන කණ්ඩායමට තරගාවලියෙන් ඉවත්වීමට සිදුවනු ඇති."}
{"title":"ඉතියෝපියානු හමුදාවේ ප්‍රධානියෙක් වෙඩි තබා ඝාතනය කෙරේ ","authors":["පවිත්‍රා මදුහර්ෂනි - විදෙස් මාධ්‍ය ඇසුරෙන්"],"date":{"year":"2019","month":"06","date":"23"},"views":"1464","content":"ඉතියෝපියානු හමුදාවේ කාර්යය මණ්ඩල ප්‍රධානී ජනරාල් සාරේ මෙකෝනන් වෙඩි තබා ඝාතනය කර තිබෙනවා. විදෙස් වාර්තා පවසන්නේ ජනරාල් මෙකෝනන්ගේ ආරක්ෂක නිලධාරියා විසින් අඩිස් අබාබා අගනුවරදී මෙම ඝාතනය සිදු කර ඇති බවයි. එය කුමන්ත්‍රණයක ප්‍රතිපලයක් බවත් විදෙස් වාර්තාවන්හි සඳහන්. ඝාතනය සිදු කළ ආරක්ෂක නිලධාරියා පසුව අත්අඩංගුවට ගැනුණා. ,,මේ අතර ඉතියෝපියාවේ අම්හාරා කලාපයේ නගරාධිපතිවරයා සහ ඔහුගේ උපදේශකයෙකු ද ඝාතනයට ලක්ව තිබෙනවා. අම්හාරා කලාපයේ පාලනාධිකාරියට එරහිව දියත් කිරීමට උත්සහ දැරූ කුමන්ත්‍රණයක ප්‍රතිපලයක් ලෙස මෙම ඝාතනයන් සිදුව ඇති බවයි පැවසෙන්නේ. එම කලාපයේ ආරක්ෂක ප්‍රධානියා විසින් කුමන්ත්‍රණය මෙහෙයවන බවට චෝදනා එල්ල වනවා. එහෙත් ඔහු අත්අඩංගුවට පත්ව ඇත්ද යන්න මෙතෙක් අනාවරණ වී නැහැ.,,කෙසේවෙතත් මේ වනවිට තත්ත්වය පාලනය කර ඇතැයි ජාතික අමතමින් ඉතියෝපියානු අග්‍රාමාත්‍ය අබී අහමඞ් ප්‍රකාශ කළා. රට බෙදා වෙන් කිරීමට උත්සහ දරණ බලවේග හමුවේ එක්ව නැගී සිටින ලෙසයි අග්‍රාමාත්‍යවරයා ඉතියෝපියානු වැසියන්ගෙන් ඉල්ලා සිටියේ.,,දේශපාලන අර්බුදය සම්බන්ධයෙන් විමසිලිමත්ව සිටින්නැයි අමෙරිකානු රජය ද ඉතියෝපියාවේ සිටින සිට රාජ්‍ය තාන්ත්‍රිකයින්ට දැනුම් දී තිබෙනවා."}
{"title":"දුම්රිය වර්ජකයින්ට ඇමතිගෙන් රතු එළියක්","authors":["දිල්ශාන් තුෂාර "],"date":{"year":"2019","month":"06","date":"23"},"views":"969","content":"දුම්රිය සේවකයින් ඉදිරියේදීද වර්ජනයක් ක්‍රියාත්මක කළ හොත් ඊට එරෙහිව දැඩි පියවර ගන්නා බව ප්‍රවාහන අමාත්‍ය අර්ජුන රණතුංග පවසනවා. සේවක ඉල්ලීම් ඉටු කිරීමට කළ හැකි දේ මෙන්ම කළ නොහැකිදේද ඇති බැවින් ඒ පිළිබඳ ඔවුන්ද වටහා ගත යුතු බවයි මෙහිදී ප්‍රකාශ කෙරුණේ. ,,,,වැටුප් ගැටලුවක් ඇතුළු ඉල්ලීම් කිහිපයක් මුල් කර ගනිමින් දුම්රිය සේවකයින් ක්‍රියාත්මක කළ පැය 48ක වර්ජනය ඊයේ (22) මධ්‍යම රාත්‍රියෙන් අවසන් කෙරුණා. මේවනවිට දුම්රිය ධාවනය සම්පූර්ණයෙන්ම සාමාන්‍ය තත්ත්වයට පත්ව ඇති බවයි දුම්රිය දෙපාර්තමේන්තුව කියා සිටියේ.,,කෙසේවෙතත් ඉල්ලීම් ඉටු වන තුරු සෑම බ්‍රහස්පතින්දා දිනකම මධ්‍යම රාත්‍රී 12 සිට පැය 24ක වර්ජනයක් ක්‍රියාත්මක කරන බව දුම්රිය වෘත්තීය සමිති මේවනවිටත් ප්‍රකාශ කර අවසන්."}
{"title":"ජනාධිපතිවරණයට එක් අපේක්ෂකයයි - මහින්දගෙන් ප්‍රකාශයක්","authors":["හේරත් ඒකනායක - මහනුවර"],"date":{"year":"2019","month":"06","date":"23"},"views":"1626","content":"එළඹෙන ජනාධිපතිවරණයේදී ප්‍රධාන අපේක්ෂකයින් දෙදෙනෙකු පමණක් තරග වැදීම ඉතා වැදගත් බව මල්වතු පාර්ශවයේ අනුනායක අතිපූජ්‍ය දිඹුල්කුඹුරේ ශ්‍රී විමලධම්ම හිමියන් පවසනවා. උන්වහන්සේ මෙම අදහස් පළ කළේ තමන් වහන්සේ බැහැ දැකීමට විපක්ෂ නායක මහින්ද රාජපක්ෂ මහතා අද (23) පැමිණි අවස්ථාවේදීයි. ,,,,පසුව මාධ්‍ය වෙත අදහස් දැක්වූ විපක්ෂ නායක මහින්ද රාජපක්ෂ මහතා ප්‍රකාශ කර ඇත්තේ එළඹෙන ජනාධිපතිවරණයේදී ශ්‍රී ලංකා නිදහස් පක්ෂයෙන් හා ශ්‍රී ලංකා පොදුජන පෙරමුණෙන් එක් අපේක්ෂකයෙකු පමණක් ඉදිරිපත් කරන බවයි. ,,,,ජනතාවගේ සිත් තුල ඇති බිය නැති කළ යුතු බවද මෙහිදී වැඩිදුරටත් ප්‍රකාශ කෙරුණා."}
{"title":"ජනාධිපතිවරණයට වතුකරයෙන් කොන්දේසියක්","authors":["පාලිත ආරියවංශ - බදුල්ල"],"date":{"year":"2019","month":"06","date":"23"},"views":"1011","content":"ඉදිරි ජනාධිපතිවරණයේදී පක්ෂ පාට නොසලකා තීරණයක් ගැනීමට වතුකරයේ ජනතාව සූදානම් බව දෙමළ ප්‍රගතශීලී සන්ධානය පවසනවා. එහිදී වතුකරයේ ජනතාවගේ ප්‍රශ්නවලට විසඳුම් ලබා දෙන බවට ගිවිසුම්ගත වන අපේක්ෂකයෙකුට සිය සහය දැක්වීමට අදාළ සාකච්ඡා ආරම්භ කර ඇති බවයි එම සන්ධානය කියා සිටියේ.,,දමිළ ප්‍රගතිශීලී සන්ධානයට, ජාතික කම්කරු සන්ධානය, ප්‍රජාතාන්ත්‍රික කම්කරු පෙරමුණ හා කඳුරට ජනතා පෙරමුණ අයත්. වතුකම්කරු දෛනික වැටුප වැඩි කිරීම සම්බන්ධයෙන් කැබිනට් මණ්ඩලය පවා එකගතාවකට පැමිණ ඇතත් රටේ උද්ගතව ඇති තත්ත්වය හමුවේ එය ප්‍රමාද වී ඇති බවයි දෙමළ ප්‍රගතශීලී සන්ධානය ප්‍රකාශ කළේ."}
{"title":"කාසියේ වාසිය දිනු පකිස්තානය පිත්ත අතට ගනියි ","authors":["තරංග රුක්ෂාන් ජයසේකර "],"date":{"year":"2019","month":"06","date":"23"},"views":"573","content":"ලෝක කුසලාන ක්‍රිකට් තරගාවලියේ පකිස්තානය සහ දකුණු අප්‍රිකාව අතර තරගය දැන් පැවැත්වෙනවා. ඒ ලන්ඩන්හි ලෝඞ්ස් ක්‍රීඩාංගනයේදීයි. කාසියේ වාසිය දිනූ පකිස්තානය පළමුව පන්දුවට පහරදීමට තීරණය කළා.,,අද තරගයෙන් පරාජය වන කණ්ඩායමට මෙවර තරගාවලියෙන් ඉවත් වීමට සිදු වනු ඇති බවයි ක්‍රීඩා මාධ්‍ය වාර්තා කළේ. ඒ, මේ දක්වා කණ්ඩායම් 02ම ප්‍රසාද ලකුණු 03 බැගින් පමණක් ලබා ගෙන සිටීම හේතුවෙන්."}
{"title":"18 සහ 19 ආණ්ඩුක්‍රම ව්‍යවස්ථා සංශෝධන අහෝසි කළ යුතුයි : ජනපති (VIDEO)","authors":["දිනුක් හේවාවිතාරණ"],"date":{"year":"2019","month":"06","date":"23"},"views":"1870","content":"යහපත් රටක් ගොඩනැගීමට නම් ආණ්ඩුක්‍රම ව්‍යවස්ථාවෙන් 18 සහ 19 වැනි සංශෝධන අහෝසි කළ යුතු බව ජනාධිපති මෛත්‍රීපාල සිරිසේන මහතා පවසනවා. ජනාධිපතිවරයා මේ බව ප්‍රකාශ කළේ අද (23)  බණ්ඩාරනායක සම්මන්ත්‍රණ ශාලාවේ පැවැති උත්සවයකට එක්වෙමින්.,,එහිදී වැඩිදුරටත් අදහස් දක්වමින් ජනාධිපතිවරයා මෙලෙස ප්‍රකාශ කළා.,,\" ගරු අගමැතිතුමනි, අපේ ආණ්ඩුවට දැන් අවුරුදු හතර හමාරකට වැඩි කාලයක් ගත වෙලා තියෙනවා. මේ ආණ්ඩුවේ පශ්චාත් මරණ පරීක්ෂණය තියන්න කාලය ඇවිල්ලා තියෙන්නේ. මැතිවරණයකට යන්න දැන් තියෙන්නේ මාස 4-5ක වගේ කාලයක්. මේ ගතවුණු අවුරුදු හතර හමාරක කාලය තුල ආණ්ඩුව නරක් වුනානම් වුනේ මේ 19 වෙනි සංශෝධනය නිසයි. රටේ ජනතාවගෙන් චෝදනාවක් තියෙනවා අගමැතිතුමයි මමයි දෙපැත්තට අදිනවා කියලා. එහෙම තත්ත්වයක් ඇති වුනේ මේ 19 වෙනි ආණ්ඩුක්‍රම ව්‍යවස්ථා සංශෝධනය නිසයි. 18 වෙනි ආණ්ඩුක්‍රම ව්‍යවස්ථාව අහෝසි කරන්න තමයි අපි ආණ්ඩුවක් හැදුවෙ. 19 වෙනි සංශෝධනයෙන් මේ රටේ දේශාලන අස්ථාවරත්වයක් ඇති වුනා. එක නායකයෙක් නැතිව ගියා. 18 වෙනි සංශෝධනයත් 19 වෙනි සංශෝධනයත් අවලංගු කෙරුවොත් තමයි මේ රටට යහපතක් වෙන්නෙ\".,,‘‘19 ඒකාධිපති....  19 අස්ථාවරත්වය...  රට අරාජිකයි කියලා මිනිස්සු අපිට කියන්නෙ 19 වෙනි ව්‍යවස්ථා සංශෝධනයෙන් ඇති වෙච්ච තත්ත්වය නිසයි. 19 වෙනි සංශෝධනය ඇති නොවුනානම් මේ අවුරුදු හතර හාමාර මීට වඩා ජයග්‍රාහී සිවු වසරක්. ඒක නිසා අපි පිළිගන්න ඕන අපි අතින් වෙලා තියෙන වැරදි මොනවද කියලා\".,,‘‘පාර්ලිමේන්තුවෙ 225 න් 215 ක් 19 වෙනි සංශෝදනයට ඡන්දෙ දුන්නා.19 වෙනි සංශෝධනය හදපු ආණ්ඩුක්‍රම විශාරදයෝ හිතුවෙ නෑ මේ රටට මේ විනාසේ සිද්ධවෙයි කියලා. ඒ නිසා අනාගතේ මේ රට ගොඩගන්නනම් පුද්ගලයින් පිළිබඳ ප්‍රශ්නයක් නෙමෙයි තියෙන්නෙ. ආණ්ඩුක්‍රම ව්‍යවස්ථාවේ ප්‍රශ්නයක් තියෙන්නෙ. ආණ්ඩුකම ව්‍යවස්ථාව තුල 18 වෙනි සංශෝධනය සහ 19 වෙනි සංශෝධනය අහෝසි කරපු දවසට මේ රටේ හොඳ පාලනයක් ගෙනියන්න පුලුවන් ජනතාව සතුටු වෙන. එතැනින් හොද ප්‍රතිපල පෙන්වන්න පුළුවන්.\""}
{"title":"බලංගොඩ සමන් දේවාල පරිශ්‍රයේ නිධන් හෑරූ පුද්ගලයින් 06දෙනෙකු අත්අඩංගුවට","authors":["රෝහණ වසන්ත"],"date":{"year":"2019","month":"06","date":"23"},"views":"484","content":"බලංගොඩ බොල්තුබේ මහ සමන් දේවාලය සහ ඒ අවට නිධන් සොයා කැනීම් කළ පුද්ගයින් 06දෙනෙකු අත්අඩංගුවට ගෙන තිබෙනවා. මෙලෙස අත්අඩංගුවට ගැනුණු පුද්ගලයින් අතර එම දේවාලයේ නිලමේවරයෙකු සහ කපු මහතෙකුද වන බවයි නෙත් නිවුස් වාර්තාකරු පැවසුවේ.,,එම පිරිස බලංගොඩ බොල්තුබේ සමන් දේවාලයේ පෞරාණික භාණ්ඩ සොරකම් කර ඇති බව ද අනාවරණ වී තිබෙනවා. සැකකරුවන් සතුව තිබී මැණික් ගල් කිහිපයක් ද සොයා ගත් බවයි පොලීසිය පැවසුවේ. අත්අඩංගුවට ගැනුණු සැකකරුවන් 06දෙනා බලංගොඩ මහේස්ත්‍රාත්වරයා හමුවට ඉදිරිපත් කිරීමෙන් පසු ලබන මස 02වනදා දක්වා රක්ෂිත බන්ධනාගාර ගත කෙරුණා."}
{"title":"අමෙරිකාවෙන් ඉරානයට \"සයිබර්\" ප්‍රහාරයක් ","authors":["පවිත්‍රා මදුහර්ෂනි - විදෙස් මාධ්‍ය ඇසුරෙන්"],"date":{"year":"2019","month":"06","date":"23"},"views":"2379","content":"ඉරානයේ ආයුධ පද්ධතිය මෙහෙයවන පරිගණක පද්ධතිය ඉලක්ක කර අමෙරිකාව මගින් සයිබර් ප්‍රහාරයක් එල්ල කර තිබෙනවා. විදෙස් වාර්තා පවසන්නේ ඉරානයේ ඉස්ලාමීය විප්ලවවාදී ආරක්ෂක බලකාය භාවිත කරන රොකට් සහ මිසයිල විහිදුම් පාලනය කෙරෙන පරිගණක පද්ධතිය මෙම ප්‍රහාරයේ ඉලක්කය වී ඇති බවයි. ඒ හමුවේ එම පරිගණක පද්ධතිය අක්‍රීය වී ඇති බවද විදෙස් මාධ්‍ය වාර්තා කළා. ,,සති කිහිපයක් පුරා සිදු කළ සැලසුමකට අනුව අමෙරිකාව මෙම සයිබර් ප්‍රහාරය එල්ල කර ඇත්තේ, ඉකුත් දා ඉරානය මගින් අමෙරිකාවට අයත් නියමුවන් රහිත ගුවන් යානයක් බිම හෙළීමට පලිගැනීමක් ලෙසයි. කෙසේවෙතත් මෙම සයිබර් ප්‍රහාරය සම්බන්ධයෙන් ඉරානය මෙතෙක් කිසිඳු ප්‍රතිචාරයක් දක්වා නැහැ."}
{"title":"දකුණු අප්‍රිකා - පකිස්තාන තීරණාත්මක ලෝක කුසලාන ගැටුම අද","authors":["කසුන් කැලුම් "],"date":{"year":"2019","month":"06","date":"23"},"views":"1277","content":"ලෝක කුසලාන ක්‍රිකට් තරගාවලිය් දකුණු අප්‍රිකාව සහ පකිස්තානය අතර තරගය ලෝඞ්ස් ක්‍රීඩාංගනයේදී අද පැවැත්වෙනවා. දකුණු අප්‍රිකානු කණ්ඩායම මේ වනවිට ලෝක කුසලාන තරගාවලියේ ප්‍රසාද ලකුණු සටහනේ පසුවන්නේ 08වන ස්ථානයේයි. ඒ තරග 06කට එක්වෙමින් තරගයක් ජය ගෙන ප්‍රසාද ලකුණු 03ක් හිමිකර ගනිමින්.,,පකිස්තානු කණ්ඩායම එම සටහනේ නවවන ස්ථානයේ පසුවනවා. ඔවුන් තරග 05කට ක්‍රීඩා කරමින් මේ දක්වා වාර්තා කර ඇත්තේ එක් ජයග්‍රහණයක් පමණයි. පකිස්තානු කණ්ඩායම ද ප්‍රසාද ලකුණු 03ක් ලබා සිටිනවා. මෙවර ලෝක කුසලාන තරගාවලියේ අවසන් පූර්ව වටය පිළිබඳ යම් බලාපොරොත්තුවන් ඇති කර ගැනීමට නම් දෙපිලටම අද තරගයේ ජය තීරණාත්මක වී තිබෙනවා. ,,මේවනවිට ප්‍රසාද ලකුණු සටහනේ පෙරමුණේ පසුවන්නේ නවසීලන්තයයි. ඔස්ටේ්‍රලියානු කණ්ඩායමට දෙවන ස්ථානයත්, ඉන්දීය කණ්ඩායමට 03වන ස්ථානයත් හිමිව තිබෙනවා. ප්‍රසාද ලකුණු සටහනේ සිව්වන ස්ථානය එංගලන්ත කණ්ඩායමට හිමව ඇති අතර ශ්‍රී ලංකාව පසුවන්නේ එම සටහනේ 05වන ස්ථානයේයි. ,,මේ අතර ලෝක කුසලාන ක්‍රිකට් තරගාවලියේ ශ්‍රී ලංකා කණ්ඩායම සහභාගී වන මීළග තරගය ලබන 28වනදා දකුණු අප්‍රිකාවට එරෙහිව පැවැත්වෙනවා."}
{"title":"\"ජනපති අගමැති හැප්පෙනවා\"","authors":["හේරත් ඒකනායක"],"date":{"year":"2019","month":"06","date":"23"},"views":"926","content":"ශ‍්‍රී ලංකා පොදුජන පෙරමුණේ ජනාධිපතිධූර අපේක්ෂකයා කවුරුන්ද යන්න මෙතෙක් තීරණය කර නොමැති බව විපක්ෂ නායක මහින්ද රාජපක්ෂ මහතා පවසනවා.,,අද පෙරවරුවේ මල්වතු සහ අස්ගිරි මහ නා හිමිවරුන් බැහැ දැකීමෙන් අනතුරුව මාධ්‍ය වෙත අදහස් දක්වමින් විපක්ෂ නායකවරයා මේ බව සඳහන් කළා. ,,එහිදී \"රට රැක ගන්න පුළුවන්.. රටට ආදරය කරන.. ජනතාවට ආදරය කරන දිනන්න පුළුවන් නායකයෙක්... අපේක්ෂකයෙකුයි ඉදිරිපත් කරන්නෙ.\" යනුවෙන් සඳහන් කළා.,,රට තුළ මේවනවිට උද්ගත වී ඇති තත්ත්වය පිළිබඳව ද විපක්ෂ නායක මහින්ද රාජපක්ෂ මහතා මෙහිදී වැඩිදුරටත් අදහස් පළ කළා.,,එහිදී \"රටේ පාලනයක් නැතිකම අද පැහැදිළිව පේනවා. ජනතාවට ආරක්ෂාව නෑ.. රටේ ආර්ථිකය කඩා වැටෙනවා. දරුවෝ මුර කරන්න තාමත් දෙමව්පියෝ පාසලට යනවා. මේවා ජනතාව අවුස්සන්න කියන කතා නෙමෙයි. ඒක නැති කරන්න පියවරක් ගන්න ඕනේ. ජනාධිපතිවරයායි අගමැතිවරයායි හැප්පෙනවා. හැමදාම පත්තරේ ටීවී එකෙ පෙන්නන්නෙ අපිට ඒවා. රටක පාලනයක් ගෙනියන්න බෑ මෙහෙම.\" යනුවෙන් සඳහන් කළා."}
{"title":"\"ජනගහන සංයුතිය අනුව ආගමික ස්ථාන තීරණය කෙරෙන වැඩපිළිවෙලක් අවශ්‍යයි\" - දුමින්ද  ","authors":["සජිත් තිලකරත්න"],"date":{"year":"2019","month":"06","date":"23"},"views":"785","content":"මෙරට ජනගහන සංයුතියට අනුව දිවයිනේ තිබිය යුතු ආගමික ස්ථාන සංඛ්‍යාව සහ ඒවා තිබිය යුතු ස්ථාන සම්බන්ධයෙන් තීරණය කිරීමට වැඩසටහනක් අවශ්‍ය බව ශ‍්‍රී ලංකා නිදහස් පක්ෂයේ ජාතික සංවිධායක පාර්ලිමේන්තු මන්තී‍්‍ර දුමින්ද දිසානායක පවසනවා.,,ඔහු මේ බව සඳහන් කළේ පොළොන්නරුව මැදිරිගිරිය ප‍්‍රදේශයේ පැවැති ජනහමුවකට එක්වෙමින්. ,,එහිදී \"ආගමික අමාත්‍යාංශ තුනක් හතරක් තියෙන්න බෑ. එක එක්කෙනාට ඕන විදිහට මේක දෙන්න විදිහක් නෑ. ඒ වැරැද්ද තමයි... අද අපි දුක් විඳින්නේ.\" යනුවෙන් සඳහන් කළා."}
{"title":"විශේෂ කාරක සභාව මෙතෙක් කටයුතු කර ඇති ආකාරය ගැන SBගෙන් ප්‍රකාශයක්","authors":["සජිත් තිලකරත්න"],"date":{"year":"2019","month":"06","date":"23"},"views":"570","content":"පාස්කු ඉරිදා එල්ල වූ ත‍්‍රස්ත ප‍්‍රහාරය සම්බන්ධයෙන් සොයා බැලීමට පත් කළ පාර්ලිමේන්තු විශේෂ කාරක සභාව මෙතෙක් කටයුතු කර ඇත්තේ එම ප‍්‍රහාරයේ වගකීම් ජනාධිපතිවරයා පිට පැටවීමේ අරමුණින් යුතුව බව පාර්ලිමේන්තු මන්තී‍්‍ර එස්. බී. දිසානායක පවසනවා.,,ජනාධිපති මෛතී‍්‍රපාල සිරිසේන මහතා ද පාර්ලිමේන්තු විශේෂ කාරක සභාව හමුවට කැඳවීම සම්බන්ධයෙන් එම කාරක සභාවේ අවධානය යොමු ව ඇති බව එම කාරක සභාවේ ප‍්‍රකාශකයෙකු නෙත් නිවුස් වෙත ඊයේ (22) ප‍්‍රකාශ කළා. ඊට ප‍්‍රතිචාර දක්වමින් එස්. බී. දිසානායක මන්තී‍්‍රවරයා ප‍්‍රකාශ කළේ පක්ෂපාතීව කටයුතු කරන එවැනි කාරක සභාවක් හමුවේ ජනාධිපතිවරයා පෙනී සිටිය යුතු නොමැති බවයි. ,,පාර්ලිමේන්තු විශේෂ කාරක සභාව සම්බන්ධයෙන් තමන්ට ද පැහැදීමක් නොමැති බවයි පාර්ලිමේන්තු මන්තී‍්‍ර ශෙහාන් සේමසිංහ අනුරාධපුරයේදී මාධ්‍ය වෙත අදහස් දක්වමින් පැවසුවේ. ,,මේ අතර අග‍්‍රාමාත්‍ය රනිල් වික‍්‍රමසිංහ මහතා සහ ආරක්‍ෂක රාජ්‍ය අමාත්‍ය රුවන් විජයවර්ධන මෙන්ම නීතිය හා සාමය අමාත්‍යාංශය භාරව සිටි හිටපු අමාත්‍යවරු දෙදෙනෙකුද එම විශේෂ කාරක සභාව හමුවට කැඳවීම සම්බන්ධයෙන් අවධානය යොමුව තිබෙනවා."}
{"title":"ඇෆ්ගනිස්තාන සහ කොදෙව් ජයග්‍රහණ අවසන් මොහොතේ අහිමි වේ ","authors":["කසුන් කැළුම්"],"date":{"year":"2019","month":"06","date":"23"},"views":"6034","content":"ලෝක කුසලාන කි‍්‍රකට් තරගාවලියේ ඊයේ (23) පැවැති තරගයකදී ඇෆ්ගනිස්තාන කණ්ඩායමට එරෙහිව තියුණු ජයක් වාර්තා කිරීමට ඉන්දීය කණ්ඩායම සමත්වුණා.,,ඉන්දීය කණ්ඩායම මෙම තරගය ජය ගත්තේ ලකුණු 11කින්.,,කාසියේ වාසිය දිනා පළමුවෙන් පන්දුවට පහරදුන් ඉන්දීය කණ්ඩායම මෙහිදී ලකුණු 224කට සීමා කිරීමට ඇෆ්ගනිස්තාන පන්දු යවන්නන් සමත්වුණා. ලකුණු 225ක ජයග‍්‍රාහී ඉලක්කයක් හඹා යාමට පිටියට පිවිසි ඇෆ්ගනිස්තාන කණ්ඩායමට පන්දුවාර 49 යි පන්දු 5ක් අවසානයේ සියල්ලන් දැවී රැස් කර ගැනීමට හැකිවූයේ ලකුණු 213ක් පමණයි. තුන්ඉරියව් කී‍්‍රඩක මොහොමඞ් නබී සිය කණ්ඩායමට ජයග‍්‍රාහී බලාපොරොත්තුවක් ඇති කළ ද ඉන්දීය පන්දු යවන්නන් ඇෆ්ගනිස්තාන ජයග‍්‍රහණයේ බලාපොරොත්තුව සුන් කළා.,,අවසන් පන්දු වාරයේදී ඇෆ්ගනිස්තාන කණ්ඩායමට ලබා ගත යුතුව තිබුණේ ලකුණු 16ක් පමණයි. මොහොමඞ් ෂාමි යැවූ එම පන්දුවාරයේ පළමු පන්දුවට හතරේ පහරක් එල්ල කරමින් මොහොමඞ් නබි ඇෆ්ගනිස්තාන ලකුණු පුවරුව ජයග‍්‍රාහී සීමාවට තවත් ළං කළා. කෙසේවෙතත් මොහොමඞ් සාමි එම පන්දුවාරයේදී කඩුලු ති‍්‍රත්වයක් ලබා ගනිමින් ඉන්දීය කණ්ඩායමේ ජය තහවුරු කිරීමට සමත් වුණා. ,,ලෝක කුසලාන තරගාවලි ඉතිහාසයේ කඩුළු ති‍්‍රත්වයක් ලබා ගත් දෙවන ඉන්දීය පන්දු යවන්නා ලෙසයි මොහොමඞ් ෂාමි මෙහිදී වාර්තා පොත් අතරට එක්වුණේ. එක්දින කඩුළු ති‍්‍රත්වයක් ලබා ගත් සිව්වන ඉන්දීය පන්දු යවන්නා ලෙසද ඔහු මෙහිදී වාර්තා පොත් අතරට එක්වුණා. ,,මේ අතර ලෝක කුසලාන තරගාවලියේ නවසීලන්තය සමග ඊයේ පැවැති තරගයේදී බටහිර ඉන්දීය කොදෙව් කණ්ඩායම අවාසනාවන්ත පරාජයක් ලැබුවා.,,මෙම තගරයේ පළමුවෙන් පන්දුවට පහරදුන් නවසීලන්ත කණ්ඩායම නියමිත පන්දුවාර 50 දී කඩුළු 08ක් දැවී ලකුණු 291ක් රැස් කළා. එම ඉලක්කය හඹා ගිය කොදෙව් කණ්ඩායමට පන්දු වාර 49ක් අවසානයේ සියල්ලන් දැවී රැස් කර ගැනීමට හැකිවුයේ ලකුණු 286ක් පමණයි.,,කොදෙව් කණ්ඩායම ජයග‍්‍රාහී සීමාව ආසන්නයට රැගෙන ගිය කාලෝස් බ‍්‍රාත්වෙයිට් පන්දු 82කදී ලකුණු 101ක් රැස් කළේ හයේ පහර 05ක් සමගින්. අවසන් පන්දු 12දී  කොදෙව් කණ්ඩායමට ලබා ගත යුතුව තිබුණේ ලකුණු 08ක් පමණයි. එම අවස්ථාවේදී ඔවුන්ට එක් කඩුල්ලක් අතැතිව තිබුණා. ජේම්ස් නීශම් යැවූ 49වන පන්දුවාරයේ මිඞ් ඔන් කලාපයට ඉහළින් කාලෝස් බ‍්‍රාත් වේට් එල්ල කළ පහරක් උඩපන්දුවක් ලෙස රැක ගැනීමත් සමග කොදෙව් කණ්ඩායමේ ජයග‍්‍රාහී බලාපොරොත්තු සුන්ව ගියා. ,,මෙම තරගයේ වීරයා ලෙස සම්මාන දිනා ගත්තේ නවසීලන්තය වෙනුවෙන් ලකුණු 148ක් රැස් කළ නායක කේන් විලියම්සන්."}
{"title":"මත්ද්‍රව්‍ය වෙත ඇබ්බැහි වෙමින් ඇති දරුවා පහසුවෙන් හඳුනාගන්න හැටි දෙමාපියන් වෙත පැහැදිළි කිරීමක්","authors":["සමන්ත කුමාර","සජිත් තිලකරත්න"],"date":{"year":"2019","month":"06","date":"23"},"views":"5623","content":"කෘතිම මත්ද්‍රව්‍යවලට ඇබ්බැහි වූ ලක්ෂකට වැඩි තරුණ පිරිසක් මෙරට තුළ සිටින බව අන්තරායකර ඖෂධ පාලක ජාතික මණ්ඩලයේ ප‍්‍රතිකාර හා පුනරුත්තාපන අධ්‍යක්‍ෂ හිටපු ජ්‍යෙෂ්ඨ නියෝජ්‍ය පොලිස්පති සිරිසේන හේරත් පවසනවා.,,කෘතිම මත්ද්‍රව්‍යවලට ඇබ්බැහි වූ මෙරට තරුණ පිරිස් සෞඛ්‍යමය හා මානසික වශයෙන් භයානක තත්ත්වයකට පත්ව ඇති බවයි නෙත් නිවුස් සමග සාකච්ඡාවකට එක්වෙමින් ඔහු පෙන්වා දුන්නේ. ,,,,කෘතිම මත්ද්‍රව්‍යවල භයානක තත්ත්වය පිළිබඳව ද මෙහිදී කරුණු පැහැදිළි කෙරුණා. මේවා වලක්වා ගැනීමට නම් කුඩා කාලයේ සිටම ළමුන් අතරේ මේවා භාවිතා කිරීමෙන් ඇතිවන හානිය පැහැදිළි කර දී  ඒවා ළමා කාලයේදීම ප්‍රතික්ෂේප කරන සංසදයන් ඇති කළ යුතු බවයි සඳහන් කෙරුණේ.,,,,මත්ද්‍රව්‍ය සම්බන්ධයෙන් සිදු කර ඇති වැටලීම් පිළිබඳ නෙත් නිවුස් වෙත කරුණු දැක්වූ පොලිස් මත්ද්‍රව්‍ය නාශක කාර්යාංශය භාර නියෝජ්‍ය පොලිස්පති සජීව මැදවත්ත කියා සිටියේ මත්ද්‍රව්‍ය ජාවාරම්කාරුවන් කොතරම් ප්‍රබල වුවත් පොලිසිය ඊට වඩා ප්‍රබල වෙමින් මේවා මර්දනය කිරීමට උපරීම කැපවෙන බවයි. ,,,,කෘතිම මත්ද්‍රව්‍ය භාවිත කරන අයෙකු හඳුනා ගන්නා ආකාරය සහ එවැනි පුද්ගලයන් සම්බන්ධයෙන් ගත යුතු කි‍්‍රයාමාර්ග පිළිබඳව ද මෙහිදී පැහැදිළි කෙරුණා. ,,එහිදී \"දරුවන් මත්ද්‍රව්‍යවලට පෙළඹෙන්නේ ඒ සඳහා අවස්ථාවක් ලැබුණු විට. ඒ නිසා දෙමාපියන්ගේ වගකීම තමයි ඒ සඳහා අවස්ථාවක් නොලැබෙන ලෙස කටයුතු කිරීම. මත්ද්‍රව්‍ය වෙත යම් දරුවෙකු ඇබ්බැහි වූ සැනින් දෙමාපියන්ට එය සොයා ගත නොහැකි වුවත් දරුවාගේ වෙනස්කම් පහසුවෙන් හඳුනාගත හැකියි. දරුවාගේ සාමාන්‍ය හැසිරීම් රටාව වෙනස් වෙනවා, ගමන් බිමන් යන ආකාරය, නිදා ගන්න වේලාව,  ආහාර ගැනීමේ රටාව..මේ වගේ දරුවාගේ ඉතාම සුළු වෙනසක් දෙමාපියන්ට ඉක්මණින් දැන ගැනීමේ හැකියාවක් තියෙනවා. මේ වගේ වෙනසක් දැනුනොත් අපිට ක්ෂණිකව දැනුම් දෙන්න පුළුවන්. අපි එකවරම නීතිය ක්‍රියාත්මක කරන්නෙ නෑ.. දරුවා සම්බන්ධයෙන් විමසිලිමත්වීමක් කරලා..ඔහුට හානියක් නොවෙන්න.. ක්‍රමාණුකූලව දරුවා ඉන් ගලවා ගන්න කටයුතු කරනවා.\" යනුවෙනි.,,,,මේ අතර අද (23) සිට ලබන මස 01වැනිදා දක්වා මත්ද්‍රව්‍ය නිවාරණ සතියක් ද රජය මගින් ප‍්‍රකාශයට පත් කර තිබෙනවා."}
{"title":"ආරක්ෂාව තහවුරු කිරීමට ඉන්දීය බුද්ධි අංශ සමග සම්බන්ධ වී ඇති බව යුද හමුදාපති කියයි","authors":["සජිත් තිලකරත්න"],"date":{"year":"2019","month":"06","date":"23"},"views":"1359","content":"කලාපීය ආරක්ෂාව තහවුරු කිරීම සඳහා ඉන්දිය බුද්ධි අංශ සමග සම්බන්ධවී කටයුතු කරමින් සිටින බව යුද හමුදාපති ලුතිතන් ජෙනරාල් මහේෂ් සේනානායක පවසනවා.,,මාදුරුඔය විශේෂ බලකා පුහුණු පාසලේ 49වන පාඨමාලාමය විසිරයාමේ උත්සවයෙන් අනතුරුව අයි. එස්. ත‍්‍රස්තවාදී කි‍්‍රයා  සම්බන්ධයෙන් මාධ්‍යවේදීන් නැගූ ප‍්‍රශ්ණවලට ප‍්‍රතිචාර දක්වමින් යුද හමුදාපතිවරයා මෙම අදහස් පළ කළා. ,,මාදුරුඔය විශේෂ බලකා පුහුණු පාසලේ පාඨමාලාවල විශේෂත්වය පිළිබඳව ද යුද හමුදාපතිවරයා මෙහිදී වැඩිදුරටත් කරුණු දැක්වුවා. ,,එහිදී සඳහන් කෙරුණේ මේ කාලය තුළදී ශ්‍රී ලංකා යුද හමුදාවට අති විශිෂ්ට නිර්භීත නිලධාරීන් සහ සෙබලුන් මෙම පුහුණු පාසලෙන් බිහිකර ඇති බවයි. යුද සමයේදී ඔවුන්ගේ ඉදිරිපත්වීම, කැපවීම සහ ඔවුන්ගේ නායකත්වය තුළින් ජයග්‍රහණ රැසක් අත්වූ බවද සඳහන් කළා."}
{"title":"හිස්බුල්ලා අත්අඩංගුවට ගැනීමට කරුණු ප‍්‍රමාණවත් - ආංශික අධීක්ෂණ කාරක සභාවෙන් ප‍්‍රකාශයක්","authors":["සමන්ත කුමාර","සජිත් තිලකරත්න"],"date":{"year":"2019","month":"06","date":"23"},"views":"4532","content":"මඩකලපුව පෞද්ගලික විශ්ව විද්‍යාලය රජයට පවරා ගැනීමට හදිසි නීති රෙගුලාසි යටතේ සාකච්ඡා අවශ්‍ය නොවන බව අධ්‍යාපන සහ මානව සම්පත් සංවර්ධන පිළිබඳ ආංශික අධීක්ෂණ කාරක සභාව පවසනවා.,,නෙත් නිවුස් වෙත අදහස් දක්වමින් නැගෙනහිර පළාත් හිටපු ආණ්ඩුකාර එම්. එල්. ඒ. එම්. හිස්බුල්ලා කියා සිටියේ එම විශ්ව විද්‍යාලය රජයට පවරා ගැනිම සඳහා වන සාකච්ඡා සඳහා තමන් සූදානම් බවයි.,,හිටපු ආණ්ඩුකාරවරයාගේ එම ප‍්‍රකාශයට ප‍්‍රතිචාර දක්වමින් අධ්‍යාපන සහ මානව සම්පත් සංවර්ධන පිළිබඳ ආංශික අධීක්ෂණ කාරක සභාවේ සාමාජික පාර්ලිමේන්තු මන්තී‍්‍ර සිසිර ජයකොඩි මේ බව සඳහන් කළා.,,,,අධ්‍යාපන සහ මානව සම්පත් සංවර්ධන පිළිබඳ ආංශික අධීක්ෂණ කාරක සභාව මෙම පෞද්ගලික විශ්ව විද්‍යාලය රජයට පවරා ගැනීම සම්බන්ධයෙන් ඉදිරිපත් කළ නිර්දේශ අනුව කැබිනට් මණ්ඩලය තීරණයක් ගත යුතු බවයි මෙහිදී ප‍්‍රකාශ කෙරුණේ."}
{"title":"ජනතාව ඉල්ලන අපේක්ෂකයන් ජනපති සටනට ඉදිරිපත් කිරීමට එජාපය සහ පොහොට්ටුව සැරසෙයි","authors":["සමන්ත කුමාර"],"date":{"year":"2019","month":"06","date":"22"},"views":"2076","content":"ඉදිරි ජනාධිපතිවරණයේ සිය අපේක්ෂකයන් පිළිබඳ දේශපාලනඥයින් කිහිපදෙනෙකු අද අදහස් පළ කළා. අද පැවැත්වූ මාධ්‍ය හමුවකට එක්වෙමින් පාර්ලිමේන්තු මන්ත්‍රී රෝහිත අබේගුණවර්ධන කියා සිටියේ සිය ජනාධිපතිවරණ අපේක්ෂකයා අගෝස්තු මස 11වනදා පැවැත්වෙන ශ්‍රී ලංකා පොදුජන පෙරමුණේ ප්‍රථම ජාතික සම්මේලනයේදී විපක්ෂ නායක මහින්ද රාජපක්ෂ මහතා විසින් ප්‍රකාශයට පත් කරන බවයි.,,,,පාර්ලිමේන්තු මන්ත්‍රී ප්‍රසන්න රණතුංග ද ඉදිරි ජනාධිපතිවරණය සහ සිය අපේක්ෂකයා සම්බන්ධයෙන් අදහස් පළ කළා. ,,,,නාඋල පැවැත් උත්සවයකදී පාර්ලිමේන්තු මන්ත්‍රී රෝහිණී කවිරත්න එක්සත් ජාතික පක්ෂයේ ජනාධිපති අපේක්ෂකයා සම්බන්ධයෙන් මෙලෙස කරුණු දැක්වුවා."}
{"title":"ඉරාන ගුවන් සීමාවේ ගුවන් ගමන් අත්හිටුවීමට ඉන්දියාවෙන් තීරණයක්","authors":["පවිත්‍රා මදුහර්ෂනි - විදෙස් මාධ්‍ය ඇසුරෙන්"],"date":{"year":"2019","month":"06","date":"22"},"views":"1635","content":"ඉරානයට අයත් මතභේදාත්මක ගුවන් සීමාව තුළ සිදු කෙරෙන ගුවන් ගමන් කටයුතු තාවකාලිකව අත්හිටුවීමට ඉන්දියාවේ සිවිල් ගුවන් සේවා නියාමන ආයතනය තීරණය කර තිබෙනවා. ඒ, අමෙරිකාව සහ ඉරානය අතර වර්ධනය වී ඇති අර්බුධකාරී තත්ත්වය හමුවේයි.,,ඉරාන ගුවන් කලාපයට ඉහළින් පියාසර නොකිරීමට අමෙරිකානු ගුවන් සමාගම් ගෙන ඇති තීරණය පිළිබඳ සලකා බලා මෙම තීරණයට එළඹි බවයි ඉන්දීය සිවිල් ගුවන් සේවා නියාමන ආයතනය පවසන්නේ. ගුවන් මගීන්ගේ ආරක්ෂාව තහවුරු කිරීමට වගකීමක් ඇති බැවින් මෙලෙස ඉරානයේ මතභේදාත්මක ගුවන් සීමාව හරහා පියාසර නොකරන බවද ඉන්දීය සිවිල් ගුවන් සේවා නියාමන ආයතනය වැඩිදුරටත් අවධාරණය කළා. ,,අමෙරිකාව හා ඉරානය අතර මේවනවිත් උද්ගත වී ඇති අර්බුදකාරී තත්ත්වයට හේතු වුණේ සිය ගුවන් කලාපයට ඉහළින් පියාසර කළ අමෙරිකාවේ නියමුවන් රහිත ගුවන් යානයක් බිම හෙලීමට ඉරානය පියවර ගැනීමයි. මෙම සිදුවීමෙන් පසුව ඉරානයට ප්‍රහාරයක් එල්ල කිරීමට අමෙරිකානු ජනාධිපති ඩොනල්ඞ් ට්‍රම්ප් තීරණය කළත් පසුව එම තීරණය වෙනස් කර තිබුණා.,,කෙසේවෙතත් අමෙරිකානු ජනාධිපතිවරයා අද යළිත් ප්‍රකාශ කළේ ඉරානය සමග යුද්ධයකට එළඹීමට තමන්ට අවශ්‍ය නොමැති බවයි. එහෙත් යම් හෙයකින් දෙරට අතර ගැටුමක් ඇතිවුවහොත්, ඉරානය අතුගා දමන බවද ජනාධිපති ඩොනල්ඞ් ට්‍රම්ප් අවධාරණය කර තිබෙනවා."}
{"title":"පාස්කු ප්‍රහාරයට මාස 02ක් ගතවුවත්, ත්‍රස්තවාදය වළක්වන නීති තවමත් නැහැ - ගම්මන්පිලගෙන් චෝදනා","authors":["හේරත් ඒකනායක - මහනුවර"],"date":{"year":"2019","month":"06","date":"22"},"views":"740","content":"පාස්කු ඉරිදා ප්‍රහාරය එල්ල වී මාස 02ක් ගතව ඇතත් එවැනි ත්‍රස්ත ප්‍රහාරයක් යළි ඇතිවීම වැළැක්වීම සඳහා කිසිඳු නීතියක් ගෙන ඒමට ආණ්ඩුව අසමත්ව ඇති බව පාර්ලිමේන්තු මන්ත්‍රී උදය ගම්මන්පිල පවසනවා. අද (22) පෙරවරුවේ අස්ගිරි මහ නා හිමියන් ඇතුළු මහා සංඝරත්නය බැහැ දැකීමෙන් පසු මහනුවරදී මාධ්‍ය වෙත අදහස් දක්වමින් මන්ත්‍රීවරයා මේ බව කියා සිටියා. ,,,,ත්‍රස්තවාදය වැළැක්වීම සඳහා ගත යුතු ක්‍රියාමාර්ගයන් පිළිබඳව ද පාර්ලිමේන්තු මන්ත්‍රී උදය ගම්මන්පිල මෙහිදී කරුණු පැහැදිළි කළා."}
{"title":"ඉල්ලීම් ඉටු නොවුනොත් සතිපතා පැය 24ක දුම්රිය වර්ජනයක්","authors":["සමන්ත කුමාර "," සජිත් තිලකරත්න "],"date":{"year":"2019","month":"06","date":"22"},"views":"835","content":"සිය ඉල්ලීම්වලට විසඳුම් ලැබෙන තුරු සෑම සතියකම බ්‍රහස්පතින්දා මධ්‍යම රාත්‍රී 12 සිට සිකුරාදා මධ්‍යම රාත්‍රී 12 දක්වා වැඩවර්ජනයක් ක්‍රියාත්මක කිරීමට දුම්රිය වෘත්තීය සමිති තීරණය කර තිබෙනවා.,,ලංකා දුම්රිය නියාමක සංගමයේ ප්‍රධාන ලේකම් පී එම් පී පීරිස් පැවසුවේ පෙරේදා මධ්‍යම රාත්‍රියේ ආරම්භ කළ වැඩවර්ජනය අද (22) මධ්‍යම රාත්‍රී 12න් අවසන් කරන බවයි."}
{"title":"සමෘද්ධිය ගැන එල්ල වන චෝදනාවකට එජාපයෙන් පිළිතුරක්","authors":["කාංචන ආරියදාස"],"date":{"year":"2019","month":"06","date":"22"},"views":"1203","content":"සමෘද්ධි ප්‍රතිලාභය අලුතින් ලබාදීමේදී එක්සත් ජාතික පාක්ෂිකයන්ට ප්‍රමුඛතාව ලබා දී ඇති බවට එල්ල වන චෝදනා ප්‍රතික්ෂේප කරන බව එක්සත් ජාතික පක්ෂ පාර්ලිමේන්තු මන්ත්‍රී රෝහිණී කවිරත්න පවසනවා.,,තමන් නියෝජනය කරන නාඋල ප්‍රදේශයේ ජනතාවට අලුතින් සමෘද්ධි ප්‍රතිලාභය ලබා දීමේදී ප්‍රමුඛතාව හිමිවී ඇත්තේ වෙනත් පක්ෂවල පිරිස්වලට බවයි ඇය පෙන්වා දුන්නේ. නාඋල ශ්‍රී නාග ජාතික පාසලේ පැවැති උත්සවයකට එක්වෙමින් පාර්ලිමේන්තු මන්ත්‍රී රෝහිණී කවිරත්න මේ බව කියා සිටියා."}
{"title":"ඇෆ්ගන් පන්දු හමුවේ ඉන්දියාවත් පසු බසී","authors":["සමන්ත කුමාර"],"date":{"year":"2019","month":"06","date":"22"},"views":"1395","content":"ලෝක කුසලාන ක්‍රිකට් තරගාවලියේ ඉන්දියාව සහ ඇෆ්ගනිස්තානය අතර තරගය සදම්ප්ටන්හිදී මේවනවිට පැවැත්වෙනවා. කාසියේ වාසිය හිමිකර ගෙන පළමුව පන්දුවට පහරදුන් ප්‍රබල ඉන්දීය කණ්ඩායම ඇෆ්ගනිස්තාන පන්දු යවන්නන් හමුවේ පන්දුවාර 50 තුළදී රැස් කළේ ලකුණු 224ක් පමණයි. ඒ වනවිට ඔවුන්ගේ කඩුළු 08ක් බිඳ වැටුණා.,,නායක විරාත් කෝලි පන්දු 63කදී ලකුණු 67ක් රැස් කළා. කේදාර් ජාදේව් ලකුණු 52 යි. පන්දු යැවීමේදී ගුල්බදීන් නයිබ් සහ මොහොමඞ් නබි කඩුළු 02 බැගින් දවා ගත්තා. ඒ අනුව ඇෆ්ගනිස්තාන කණ්ඩායමට ජයග්‍රහණය සඳහා ලකුණු 225ක ඉලක්කයක් හිමිව තිබෙනවා. ,...........................................,,ඇෆ්ගනිස්ථානයට එරෙහි තරගයේ කාසියේ වාසිය ඉන්දියාවට,,(22-06-2019 16:09),,ලෝක කුසලාන ක්‍රිකට් තරගාවලියේ ඉන්දියාව හා ඇෆ්ගනිස්ථානය අතර තරගයේ කාසියේ වාසිය දිනා ගැනීමට ඉන්දීය කණ්ඩායමේ නායක විරාත් කෝලි සමත් වුණා. ඒ අනුව ඔහු තීරණය කළේ පළමුව පන්දුවට පහරදීමටයි. තරගය පැවැත්වෙන්නේ සදර්ම්ටන්හීදියි.,,ඉන්දියාව මෙවර ලෝක කුසලාන තරගාවලියේ මෙතෙක් සහභාගි වූ තරග 4 න් 3 ක් ජයගෙන ඇති අතර එක් තරගයක් අයහපත් කාලගුණය හේතුවෙන් විසදුමකින් තොරව නිමාවට පත් වුණා. ඇෆ්ගනිස්ථාන කණ්ඩායම මෙතෙක් තරග 5 කට ක්‍රීඩා කර ඇති අතර එම තරග 5 ම පරාජයට පත්ව තිබෙනවා."}
{"title":"මධ්‍යම කඳුකරයේ වාහන ධාවනය කිරීමේදී සැලකිලිමත් වන්න (PHOTOS)","authors":["රංජිත් රාජපක්ෂ - හැටන්"],"date":{"year":"2019","month":"06","date":"22"},"views":"1439","content":"මධ්‍යම කඳුකරයේ බටහිර බෑවුම් ප්‍රදේශවල පිහිටි ජල පෝෂක ප්‍රදේශවලට පසුගිය දින කිහිපය පුරාවට කඩින් කඩ වැසි පතිත වෙමින් පවතින බව වාර්තා වනවා. අධික වර්ෂාව සමග හට ගන්නා තද සුළං තත්ත්වය හේතුවෙන් ප්‍රදේශයේ විදුලි සැපයුමටද වරින් වර බාධා එල්ල වූ බවයි අප නෙත් නිව්ස් වාර්තාකරු සඳහන් කර සිටියේ.,,අධික වර්ෂාවත් සමගම හැටන් - කොළඹ ප්‍රධාන මාර්ගයේ කිතුල්ගල සිට හැටන් දක්වාත්, හැටන් - නුවරඑළිය ප්‍රධාන මාර්ගයේ ද ඝන මිදුම් තත්ත්වයක් පැවතීම හේතුවෙන් එම මාර්ග වල රථ වාහන ගමනා ගමනයට දැඩි බලපෑම් එල්ල වී තිබෙනවා.,,එම මාර්ගවල පවතින වර්ෂාවත් සමග පස් කදු කඩා වැටිම්, මාර්ගයට ගස් අතු කඩා වැටිම් සහ මාර්ගය ලිස්සන සුළු නිසා එම මාර්ගවල රථ වාහන ධාවනය කිරිමෙදි සැලකිලිමත් ලෙස සෙමින් රිය ධාවනය කරවන ලෙස හැටන් පොලිසිය රියදුරන්ගෙන් ඉල්ලා සිටියි."}
{"title":"ජනපති මෛත්‍රී හා අගමැති රනිල් වික්‍රමසිංහත් තේරීම් කාරක සභාවට ගෙන්වීමට අවධානය","authors":["කසුන් කැළුම්","දිල්ශාන් තුෂාර"],"date":{"year":"2019","month":"06","date":"22"},"views":"1591","content":"ජනාධිපති මෛතී‍්‍රපාල සිරිසේන මහතා සහ අග‍්‍රාමාත්‍ය රනිල් වික‍්‍රමසිංහ මහතා පාස්කු ප‍්‍රහාරය පිළිබද සොයා බැලෙන පාර්ලිමේන්තු විශේෂ කාරක සභාව හමුවට කැදවීම සම්බන්ධයෙන් එම කාරක සභාවේ අවධානය යොමු වී තිබෙනවා. ,,ඒ සම්බන්ධයෙන් එම කාරක සභාවේ සාමාජිකයින් සාකච්ඡාවක්ද පැවැත්වූ බවයි එහි ප‍්‍රකාශයෙකු නෙත් නිවුස් වෙත කියාසිටියේ. පාර්ලිමේන්තු විශේෂ කාරක සභාව හමුවේ සාක්‍ෂි ලබාදීමට අග‍්‍රාමාත්‍ය රනිල් වික‍්‍රමසිංහ මහතා එකඟතාව පළ කර ඇති බවද ඔහු ප‍්‍රකාශ කළා.,,මේ අතර ආරක්‍ෂක රාජ්‍ය අමාත්‍ය රුවන් විජයවර්ධන සහ නීතිය හා සාමය අමාත්‍යාංශය භාරව සිටි හිටපු අමාත්‍යවරු දෙදෙනෙකුද එම විශේෂ කාරක සභාව හමුවට කැදවීම සම්බන්ධයෙන් ද අවධානය යොමුව තිබෙනවා. මීට පෙර පාර්ශව කිහිපයක් සාක්‍ෂි ලබාදීම සදහා පාර්ලිමේන්තු විශේෂ කාරක සභාව හමුවේ පෙනී සිටියා."}
{"title":"අන්‍යාගමිකයින් ඝාතනය කළ යුතු බවට ඉස්ලාම් පෙළපොත්වල නෑ - අධ්‍යාපන ඇමති අකිල විරාජ්","authors":["දිල්ෂාන් තුෂාර"],"date":{"year":"2019","month":"06","date":"22"},"views":"2890","content":"අන්‍යාගමිකයින් සහ ඉස්ලාම් ආගම අත්හරින පුද්ගලයින් ඝාතනය කළ යුතු බව දැක්වෙන ප‍්‍රකාශ රජය විසින් වර්තමානයේ නිකුත් කරන ඉස්ලාම් ධර්මය පිළිබද පෙළපොත්වල ඇතුළත් නොවන බව අධ්‍යාපන අමාත්‍ය අකිල විරාජ් කාරියවසම් පවසනවා. ,,පාස්කු ඉරිදා එල්ල වූ ත‍්‍රස්ත ප‍්‍රහාරය පිළිබද සොයා බැලෙන පාර්ලිමේන්තු විශේෂ කාරක සභාව හමුවේ සාක්‍ෂි ලබාදෙමින් රිස්වින් ස්මිත් නමැත්තා මේ පිළිබදව පළමු වරට කරුණු අනාවරණ කළා.,,,,පාර්ලිමේන්තු විශේෂ කාරක සභාව හමුවේ ඔහු ලබාදුන්  එම ප‍්‍රකාශය සම්බන්ධයෙන් නෙත් නිවුස් අමාත්‍ය අකිල විරාජ් කාරියවසම්ගෙන් විමසීමක් කළා. අමාත්‍යවරයා ඊට ලබාදුන්නේ මෙවන්  ප‍්‍රතිචාරයක්."}
{"title":"මීළග තරග ජය ගන්නා සැලසුම දිමුත් කියයි","authors":["කසුන් කැළුම්","දිල්ශාන් තුෂාර"],"date":{"year":"2019","month":"06","date":"22"},"views":"12121","content":"ලෝක කුසලාන කි‍්‍රකට් තරගාවලියේ ඉදිරි තරග තුනේදී තරගයෙන් තරගයට සැලසුම් කි‍්‍රයාත්මක කරමින් එම තරග ජය ගැනීමට අපේක්‍ෂා කරන බව ශී‍්‍ර ලංකා එක්දින නායක දිමුත් කරුණාරත්න පවසනවා. සත්කාරක එංගලන්ත කණ්ඩායමට එරෙහිව ඊයේ ලද ජයග‍්‍රහණයෙන් අනතුරුව මාධ්‍ය වෙත අදහස් දක්වමින් ඔහු මේ බව සදහන් කළා.,,,,ඇන්ජලෝ මැතිව්ස් ඊයේ තරගයේදී නොදැවී ලකුණු 85 ක් රැස් කළේ මන්දගාමී පිතිහරඹයක නිරත වෙමින්. ඊට හේතු වූ කරුණු සම්බන්ධයෙන්ද නායක දිමුත් කරුණාරත්න මෙහිදී අදහස් පළ කළා.,,,,යොවුන් කී‍්‍රඩක අවිශ්ක ප‍්‍රනාන්දු ඊයේ තරගයේදී එංගලන්ත පන්දු යවන්නන්ට එරෙහිව කී‍්‍රඩා කළ විලාශය විශිෂ්ඨ බවද ඔහු මෙහිදී සදහන් කළා.,,,,ශී‍්‍ර ලංකා කණ්ඩායම ඊයේ ලද මෙම ජයග‍්‍රහණයත් සමග මෙවර ලෝක කුසලාන කි‍්‍රකට් තරගාවලියේ ප‍්‍රසාද ලකුණු සටහනේ 5 වන ස්ථානය දක්වා පැමිණීමට සමත් වුණා. ඒ, ප‍්‍රසාද ලකුණු 6 ක් ලබාගනිමින්.,,මේ අතර ශි‍්‍ර ලංකා කණ්ඩායම ඊයේ එංගලන්තයට එරෙහිව ලද ජයග‍්‍රහණයට විපක්‍ෂ නායක මහින්ද රාජපක්‍ෂ මහතාද සිය ට්විටර් ගිණුම හරහා සුබ පැතුම් එක් කර තිබෙනවා. මෙවර ලෝක කුසලාන කි‍්‍රකට් තරගාවලියේ ශී‍්‍ර ලංකාව සහභාගි වන මීළග තරගය ලබන 28 වනදා දකුණු අපි‍්‍රකානු කණ්ඩායමට එරෙහිව චෙස්ටර්ලීහිදී පැවැත්වීමට නියමිතයි."}
{"title":"වර්ජනය මැද දුම්රිය අටක් ධාවනයට","authors":["කසුන් කැළුම්","දිල්ශාන් තුෂාර","නිශාන් ද සිල්වා"],"date":{"year":"2019","month":"06","date":"22"},"views":"796","content":"වර්ජනය පැවතියත් අද පෙරවරුවේද දුම්රිය අටක් කොළඹට ධාවනය කළ බව දුම්රිය දෙපාර්තමේන්තුව පවසනවා. ,,දුම්රිය ගමනා ගමන අධිකාරී ගාමිණී සෙනෙවිරත්න නෙත් නිවුස් වෙත කියාසිටියේ හලාවත, පුත්තලම, අවිස්සාවේල්ල, ගාල්ල, මාතර, රඹුක්කන, මහනුවර සහ මහව සිට එම දුම්රිය කොළඹට පැමිණි බවයි. එම දුම්රිය පස්වරු පහෙන් පසුව නැවත එම ප‍්‍රදේශවලටම ධාවනය කිරිමට කටයුතු යොදා ඇති බවයි දුම්රිය ගමනා ගමන අධිකාරීවරයා කියාසිටියේ. ,,අද දිනයේද ධාවනය වූ දුම්රියන්හි ආරක්‍ෂාව වෙනුවෙන් දුම්රිය ආරක්‍ෂක අංශ නිලධාරීන් යොදවා තිබුණා. එමෙන්ම ප‍්‍රධාන දුම්රිය ස්ථානවල ආරක්‍ෂා සදහා පොලිස් නිලධාරීන් යොදවා සිටින බවයි නෙත් නිවුස් වාර්තාකරුවන් පැවසුවේ. ඉල්ලීම් කිහිපයක් මුල්කර ගනිමින් දුම්රිය වෘත්තීය සමිති කිහිපයක් ආරම්භ කළ වර්ජනය අද මධ්‍යම රාති‍්‍රයෙන් අවසන් වීමට නියමිතව තිබෙනවා.,,මෙම දුම්රිය වර්ජනය සම්බන්ධයෙන් පාර්ලිමේන්තු මන්තී‍්‍ර කනක හේරත් පාර්ලිමේන්තුවේදී මෙලෙස අදහස් පළ කළා.,,,            ,මේ අතර වර්ජන පවතින අවස්ථාවල දුම්රිය රියදුරන් ලෙස යුද හමුදා සාමාජිකයින් එක් කර ගැනීම කෙරෙහි ප‍්‍රවාහන අමාත්‍යාංශයේ යළි අවධානය යොමුවී තිබෙනවා. ,,ප‍්‍රවාහන රාජ්‍ය අමාත්‍ය අශෝක් අබේසිංහ නෙත් නිවුස් වෙත කියාසිටියේ ඒ පිළිබද මීට පෙරද සාකච්ඡා පැවති බවයි. අදාළ බලධාරීන්ගෙන් අවසර හිමි වූ පසු යුද හමුදා සාමාජිකයින්ට දුම්රිය රියදුරු පුහුණුව ලබාදීමට කටයුතු කරන බවයි ඔහු කියාසිටියේ."}
{"title":"පොහොට්ටුවේ ජනපති අපේක්ෂකයා අගෝස්තු 11දා රට ඉදිරියට","authors":["කසුන් කැළුම්","දිල්ෂාන් තුෂාර"],"date":{"year":"2019","month":"06","date":"22"},"views":"963","content":"සිය ජනාධිපති ධුර අපේක්‍ෂකයා නම් කරන දිනය ශී‍්‍ර ලංකා පොදුජන පෙරමුණ ප‍්‍රකාශයට පත් කර තිබෙනවා. ,,ලබන අගෝස්තු මස 11 වනදා පැවැත්වෙන එම පෙරමුණේ ප‍්‍රථම ජාතික සම්මේලනයේදී ජනාධිපති ධුර අපේක්‍ෂකයා ප‍්‍රකාශයට පත් කරන බවයි පාර්ලිමේන්තු මන්තී‍්‍ර රංජිත් සොයිසා නෙත් නිවුස් වෙත කියාසිටියේ.,,,,ශී‍්‍ර ලංකා පොදුජන පෙරමුණේ ජනාධිපති ධුර අපේක්‍ෂකයා මේ වනවිටත් තෝරාගෙන අවසන් බවයි රංජිත් සොයිසා මන්තී‍්‍රවරයා වැඩිදුරටත් කියාසිටියේ."}
{"title":"එංගලන්තය පරදා ශ්‍රී ලංකාව ලැබූ ජයට ජනපති හා අගමැතිගෙන් සුභ පැතුම්","authors":["කසුන් කැලුම්"," දිල්ෂාන් තුෂාර"],"date":{"year":"2019","month":"06","date":"22"},"views":"1916","content":"ලෝක කුසලාන ක්‍රිකට් තරගාවලියේදී සත්කාරක එංගලන්තය පරදා ශ්‍රී ලංකා කණ්ඩායම ලැබූ පෙරළිකාර ජය දැඩිව කතාබහට ලක්ව තිබේ.,,1999 පැවති ලෝක කුසලාන තරගාවලියෙන් පසු එංගලන්ත කණ්ඩායම සමග පැවති සෑම එක්දින තරගයක්ම ජය ගැනීමට ශී‍්‍ර ලංකා කණ්ඩායම මේ වනවිට සමත්ව තිබෙනවා. ඊයේ තරගයේදී  ශී‍්‍ර ලංකා කණ්ඩායම මෙහිදී පරාජයට පත් කළේ එක්දින ශ්‍රේණිගත කිරීම්වල අංක එකේ ස්ථානයේ පසු වන එංගලන්ත කණ්ඩායමයි. ,,ඊයේ තරගය නැරඹීම සදහා ලීඞ්ස්හි හීඩින්ග්ලි කී‍්‍රඩාංගණයට ශී‍්‍ර ලාංකික පේ‍්‍රක්‍ෂකයින් රැසක් ද එක්ව සිටියා. ශී‍්‍ර ලංකා කණ්ඩායම ලද මෙම ජයග‍්‍රහණයෙන් පසු ඔවුන් කී‍්‍රඩාංගණයෙන් පිටතදි ජය සැමරුවේ මෙලෙසයි.,,,,ශී‍්‍ර ලංකා කණ්ඩායම ඊයේ ලද ජයග‍්‍රහණයට ජනාධිපති මෛතී‍්‍රපාල සිරිසේන මහතා සිය ට්විටර් ගිණුම ඔස්සේ සුබපැතුම් එක්කර තිබුණා.  ,,එංගලන්ත කණ්ඩායම සමග ඊයේ පැවති තරගයේදී තරගකාරී කී‍්‍රඩා විලාශයක් පෙන්වමින් ශී‍්‍ර ලංකාවට ජය ගෙනදුන් දිමුත් කරුණාරත්න ප‍්‍රමුඛ ශී‍්‍ර ලංකා කි‍්‍රකට් කණ්ඩායමට තමන් උණුසුම් සුබපැතුම් එක් කරන බවයි ජනාධිපතිවරයා ට්විටර් සටහනක් තබමින් සදහන් කර ඇත්තේ.,,මේ අතර අග‍්‍රාමාත්‍ය රනිල් වික‍්‍රමසිංහ මහතාද ශී‍්‍ර ලංකා කණ්ඩායම ලද මෙම ජයග‍්‍රහණයට ට්විටර් ගිණුම ඔස්සේ සුබපැතුම් එක් කර තිබුණා."}
{"title":"ඩෙංගු රෝගීන්ගේ වර්ධනයක්","authors":[" හේමන්ත කහවලගේ"," දිල්ෂාන් තුෂාර"],"date":{"year":"2019","month":"06","date":"22"},"views":"952","content":"නිරිත දිග මෝසම සකී‍්‍රය වීමත් සමග ඩෙංගු රෝගීන්ගේ වර්ධනයක් පෙන්නුම් කරන බව සෞඛ්‍ය අංශ පෙන්වා දෙනවා. ,,වර්ෂාවත් සමග තවදුරටත් ඩෙංගු මදුරුවන් බෝවීම වැඩි විය හැකි බැවින් ජනතාව ඒ පිළිබද අවධානයෙන් සිටිය යුතු බවයි ජාතික බෝ නොවන රෝග විද්‍යායතනයේ කායික රෝග විශේෂඥ වෛද්‍ය ආනන්ද විජේවික‍්‍රම නෙත් නිවුස් වෙත පැවසුවේ.,,,,ඩෙංගු රෝග ලක්‍ෂණ පිළිබදවද මෙහිදී යළි සිහිපත් කෙරුණා."}
{"title":"වර්ජනය අවසන් නොකළහොත් දුම්රිය සේවාව අත්‍යවශ්‍ය සේවාවක් කිරීමට පියවර","authors":["කසුන් කැළුම්, දිල්ෂාන් තුෂාර"],"date":{"year":"2019","month":"06","date":"22"},"views":"1944","content":"දුම්රිය එන්ජින් රියදුරන් ඇතුළු දුම්රිය වෘත්තීය සමිති කිහිපයක් ආරම්භ කළ වර්ජනය තවදුරටත් කි‍්‍රයාත්මකයි. මෙම වර්ජනය අද මධ්‍යම රාති‍්‍රයෙන් අවසන් කරන බව දුම්රිය වෘත්තීය සමිති සදහන් කළා. මේ,,,දුම්රිය රියදුන්ගේ සංගමයේ ලේකම් ඉන්දික දොඩන්ගොඩ.,,,,දුම්රිය වෘත්තීය සමිති ආරම්භ කළ මෙම වර්ජනය සම්බන්ධයෙන් අදහස් දක්වමින් ප‍්‍රවාහන රාජ්‍ය අමාත්‍ය අශෝක් අබේසිංහ කියාසිටියේ ඔවුන්ගේ ගැටළු විසදීම සදහා සති දෙකක් හෝ තුනක් ගතවන බවයි.,,,,දුම්රිය වෘත්තීය සමිති මෙම වර්ජනය අඛණ්ඩව කි‍්‍රයාත්මක කළහොත් හදිසි නීතිය යටතේ දුම්රිය සේවාව අත්‍යවශ්‍ය කටයුත්තක් බවට පත් කිරීමට පියවර ගන්නා බවයි ඔහු මෙහිදී ප‍්‍රකාශ කළේ.,,,,දුම්රිය වර්ජනය හේතුවෙන් අද දිනයේද අතිරේක ලංගම බස් රථ ධාවනය කිරීමට ලංකා ගමනා ගමන මණ්ඩලය තීරණය කර තිබෙනවා. මේ එහි නියෝජ්‍ය සාමාන්‍යාධිකාරී ධාවන, පී එච් ආර් ටී චන්ද්‍රසිරි."}
{"title":"වෛද්‍ය සාෆිට එරෙහි චෝදනා සත්‍ය බව ඔප්පු වෙමින් පවතිනවා යැයි රතන හිමි කියයි","authors":["සජිත් තිලකරත්න"],"date":{"year":"2019","month":"06","date":"22"},"views":"2070","content":"කුරුණෑගල ශික්ෂණ රෝහලේ ප‍්‍රසව හා නාරිවේද වෛද්‍ය සෙයිගු සියාබ්දීන් මොහොමඞ් සාෆිට එරෙහි චෝදනා මේ වනවිට සනාථ වෙමින් ඇති බව පාර්ලිමේන්තු මන්තී‍්‍ර පූජ්‍ය අතුරලියේ රතන හිමියන් පවසනවා. පාර්ලිමේන්තුවේදී ඊයේ අදහස් දක්වමින් උන්වහන්සේ මේ බව සඳහන් කළා.,,,,පූජ්‍ය අතුරලියේ රතන හිමියන් සහ පාර්ලිමේන්තු මන්තී‍්‍ර රාවුෆ් හකීම් අතර මෙවන් සංවාදයක් ඇති වුණා.,,,,මේ, විවාදයේදී අදහස් දැක්වූ පාර්ලිමේන්තු මන්තී‍්‍ර රාවූෆ් හකීම්.,,,,පාර්ලිමේන්තු මන්තී‍්‍ර ෂෙහාන් සේමසිංහ ද මෙම විවාදයට එක් වුණා."}
{"title":"සහරාන්ගේ කල්ලියේ සියලුම දෙනා අත්අඩංගුවට ගෙන අවසන් - අගමැති","authors":["රවීන්ද්‍ර චන්ද්‍රලාල්","දිල්ෂාන් තුෂාර"],"date":{"year":"2019","month":"06","date":"22"},"views":"986","content":"පාස්කු ඉරිදා ත‍්‍රස්ත ප‍්‍රහාරය මෙහෙයවූ බව කියන සහරාන් හෂීම්ගේ ත‍්‍රස්තවාදී කල්ලියේ සියලූ දෙනා මේ වනවිට අත්අඩංගුවට ගෙන සිටින බව අග‍්‍රාමාත්‍ය රනිල් වික‍්‍රමසිංහ මහතා පවසනවා. ,,ගාල්ල, හිනිඳුම ප‍්‍රදේශයේ පැවැති උත්සවයක් අමතමින් අග‍්‍රාමාත්‍යවරයා මේ බව සඳහන් කළා.,,,,මෙම අන්තවාදී කල්ලිය සමග සබඳතා පැවැත්වූ සියලූ දෙනා ගැන පරීක්ෂණ පවත්වන බවයි අග‍්‍රාමාත්‍යවරයා මෙහිදි වැඩිදුරටත් කියා සිටියේ."}
{"title":"වසර 20ක ලෝක කුසලාන වාර්තාව සිංහයින් යලිත් වරක් රැක ගනියි (VIDEO/PHOTOS)","authors":["දිනුක් හේවාවිතාරණ "," කසුන් කැලුම් "],"date":{"year":"2019","month":"06","date":"22"},"views":"8901","content":"ලෝක කුසලාන ක්‍රිකට් ඉතිහාසයේ පුරා දශක දෙකකට ආසන්න කාලයක් පුරාවට එංගලන්ත ක්‍රිකට් කණ්ඩායමට එරෙහිව තබා තිබෙන වාර්තාව නොබිදව පවත්වා ගෙන යාමට ශ්‍රි ලංකා කණ්ඩායම ඊයේ (21) සමත් විය. ,,ඒ මෙවර ලෝක කුසලාන තරගාවලියේදි එංගලන්තය සමග පැවති තරගයෙන් ලකුණු 20ක ජයක් හිමිකර ගනිමින් ශ්‍රි ලංකා කණ්ඩායම ලැබු පෙරළිකාර ජයත් සමගින්ය.,,කාසියේ වාසිය දිනු ශ්‍රි ලංකා කණ්ඩායම ඊයේ මුලින්ම පන්දුවට පහර දුන් අතර සිය නියමිත පන්දු ඕවර 50 අවසානයේදි කඩුලු 9ක් දැවි ලකුණු 232ක් රැස්කර ගැනිමට සමත් විය.,,ශ්‍රී ලංකා ආරම්භක පිතිකරුවන් යුගලය වන දිමුත් කරුණාරත්න සහ කුසල් ජනිත් පෙරේරා ලකුණු 03ක් තුලදී ක්‍රීඩාගාරයට හරවා යැවීමට එංගලන්ත පන්දු යවන්නන් සමත්වුවත් ලෝක කුසලාන තරගාවලියේදී තමන්ට ලද පළමු අවස්ථාවෙන් උපරිම ප්‍රයෝජනය ලබාගත් අවිශ්ක ප්‍රනාන්දු පන්දු 39ක් තුලදී වේගවත් ලකුණු 49ක් රැස්කර ගැනීමට සමත් වුයේ හයේ පහරවල් දෙකක් සහ හතරේ පහරවල් 6ක් ද සමගින්ය.,,අවිශ්ක ප්‍රනාන්දු දැවියාමත් සමග පිටියට පිවිසි ඇන්ජලෝ මැතිව්ස් සහ කුසල් මෙන්ඩිස් සිව්වැනි කඩුල්ල සඳහා ලකුණු 71ක සම්බන්ධතාවයක් ගොඩනැගු අතර කුසල් මෙන්ඩිස් ලකුණු 46ක් ලබා සිටියදී දැවී ගියේ තරගයේ 29 වෙනි පන්දු ඕවරයේදීය.,,කලකට පසුව වගකීමෙන් පිත්ත හසුරුවමින් පිටියේ එක් කඩුල්ලක් ආරක්ෂා කර ගනිමින් ක්‍රීඩා කල ඇන්ජලෝ මැතිව්ස් (නොදැවී ලකුණු 85) සහ ධනංජය ද සිල්වා (29) ගේ සහය මතින් ශ්‍රී ලංකාව සිය පන්දුවාර 50 අවසානයේදී කඩුලු 09ක් දැවී ලකුණු 232ක් රැස්කර ගැනීමට සමත්විය.,,ජයග්‍රාහි ලකුණු 233ක ඉලක්කයක් හඹා යාමට පැමිණි එංගලන්ත කණ්ඩායමේ වේගවත් ආරම්භයට තිත තැබූ ලසිත් මාලිංග තරගයේ පළමු ඕවරයේ දෙවන පන්දුවේදීම ජොනි බෙයාර්ස්ට්‍රෝව ලකුණු ලබා ගැනීමට පෙර යලි ක්‍රීඩාගාරයට හරවා යැවීමට සමත්විය.,,මෙවර ලෝක කුසලාන තරගාවලියේදී වේගවත් පිතිහරඹයක යෙදුනු කණ්ඩායමක් ලෙස නම් දරා සිටින එංගලන්ත පිතිකරුවන්ට සුපුරුදු පහරවල් කරා යාමට ඉඩනොදුන් ශ්‍රී ලංකා පන්දු යවන්නන් ඔවුන්ට දැඩි පීඩනයක් ගෙන දෙමින් පන්දු යැවීම ඊයේ තරගයේදී කැපී පෙනෙන සිදුවීමක් විය.,,කෙසේ වෙතත් තරගයේ අවශ්‍ය අවස්ථාවලදී කඩුලු දවා ගනිමින් ශ්‍රී ලංකා පන්දු යවන්නන් දැක්වූ දක්ෂතා හමුවේ එංගලන්ත පිතිකරුවන් පන්දු ඕවර 47ක් අවසානයේදී ලකුණු 212කට දැවී ගියේ 1999 වර්ෂයේ සිට ලෝක කුසලාන තරගාවලියකදී ශ්‍රී ලංකාවට එරෙහිව තරගයක් ජයගැනීමට ඔවුන් ගත් උත්සාහය සාර්ථක කර ගැනීමට අපොහොසත් වෙමිනි.,,සිය ලෝක කුසලාන තරග ඉතිහාසයේ 50 වන කඩුල්ල ලෙස ජෝ රූට් දවා ගනිමින් ඊයේ ලසිත් මාලිංග ආක්‍රමණශීලී පන්දු යැවීමක නිරතවු අතර ඔහු පන්දු ඕවර 10 ක් තුලදී ලකුණු 43 කට කඩුලු 4ක් දවා ගන්නා ලදී. මාලිංගට අනගි සහයක් ලබාදුන් ධනංජය ද සිල්වා පන්දු ඕවර 8ක් යවමින් ලකුණු 32ක් පමණක් ලබාදී කඩුලු 03ක් දවා ගනු ලැබුවාය.,,නුවන් ප්‍රදීප්, ඉසුරු උදාන සහ තිසර පෙරේරා ඊයේ තරගය පුරාවට මනා සංයමයකින් යුතුව පන්දු යැවු අතර පා දඟ පන්දු යවන්නෙක් ලෙස කණ්ඩායමට එක්ව සිටින ජීවන් මෙන්ඩිස් ඔහුට ලබාදී ඇති අවස්ථාවෙන් නිසි ප්‍රයෝජනයක් ගන්නා අයුරු දක්නට නොලැබීම කණ්ඩායමේ සංයුතියට ප්‍රබල ගැටළුවක්ව පවතියි.,,තරගයේ විශේෂ අවස්ථා පහත ඇති ලින්ක් එක මත ක්ලික් කිරීමෙන් නැරඹීමට හැකියි:,,https://www.cricketworldcup.com/video/1252793/cwc19-eng-v-sl-match-highlights-"}
{"title":"ජේෂ්ඨ නියෝජ්‍ය පොලිස්පතිවරුන් දෙදෙනෙකු ඇතුළු පොලිසියේ නිලධාරීන් 22කට ස්ථාන මාරුවීම් ","authors":["දිනුක් හේවාවිතාරණ"],"date":{"year":"2019","month":"06","date":"22"},"views":"3415","content":"ජාතික පොලිස් කොමිසමේ අනුමැතිය අනුව වහාම ක්‍රියාත්මක වන පරිදි සේවා අවශ්‍යතාවයන් මත ජේෂ්ඨ පොලිස් නිලධාරින් රැසකට ඊයේ (21) දින සිට ස්ථාන මාරුවිම් ලබාදි ඇති බව පොලිස් මාධ්‍ය ප්‍රකාශක කාර්යාලය සදහන් කර සිටිනවා.,,ඒ අනුව ජේෂ්ඨ නියෝජ්‍ය පොලිස්පතිවරුන් දෙදෙනෙකු, නියෝජ්‍ය පොලිස්පතිවරුන් සිව්දෙනෙකු ඇතුළු නිලධාරින් 22කට මෙලෙස ස්ථාන මාරුවිම් ලබාදී ඇත.,,බස්නාහිර පළාත භාර ජේෂ්ඨ නියෝජ්‍ය පොලිස්පති නන්දන මුණසිංහ වයඹ පළාතට මාරුකර යවා ඇති අතර වයඹ පළාත් භාර ජේෂ්ඨ නියෝජ්‍ය පොලිස්පති ජගත් අබේසිරිගුණවර්ධන බස්නාහිර පළාත් භාර ජේෂ්ඨ නියෝජ්‍ය පොලිස්පතිවරයා ලෙස මාරුකර යවා ඇත.,,සිදුකර ඇති සෙසු ස්ථාන මාරුවිම් පහත දක්වා ඇත."}
{"title":"සිය ජනාධිපති අපේක්ෂකයා ගැන එජාපයේ විවිධ මත","authors":["කසුන් කැලුම් "],"date":{"year":"2019","month":"06","date":"21"},"views":"1549","content":"එක්සත් ජාත්ක පක්ෂයේ ජනාධිපති ධූර අපේක්ෂකයා සම්බන්ධයෙන් අද පැවැති මාධ්‍ය හමු කිහිපයකදී අදහස් පළ වුණා. කහවත්ත ප්‍රදේශයේ පැවැති ජන හමුවකට එක් වෙමින් අමාත්‍ය තලතා අතුකෝරල කියා සිටියේ අමාත්‍ය සජිත් ප්‍රේමදාස අනිවාර්යෙන්ම ජනාධිපති වන බවයි.,,,,කෙසේ වෙතත් සිරිකොත පක්ෂ මූලස්ථානයේ අද පැවැති මාධ්‍ය හමුවකට එක්වෙමින් එක්සත් ජාතික පක්ෂයේ මහලේකම් අමාත්‍ය අකිල විරාජ් කාරියවසම් කියා සිටියේ ජනාධිපතිවරණයට ඉදිරිපත් වන සිය අපේක්ෂකයා පිළිබද සිය අවසන් තීරණය ගනු ලබන්නේ පක්ෂ කෘත්‍යාධිකාරි මණ්ඩලය විසින් බවයි."}
{"title":"දුම්රිය වර්ජනය හෙට රැයින් අවසන් - වෘත්තීය සමිති","authors":["කසුන් කැලුම් "],"date":{"year":"2019","month":"06","date":"21"},"views":"764","content":"දුම්රිය එන්ජින් රියදුරන් ආරම්භ කල වර්ජනය හේතුවෙන් දුම්රිය මගීන් රැසක් අද පීඩාවට පත්වුණා. සති අන්තයේ ගම්බිම් බලායන ජනතාවද මෙම වර්ජනය හේතුවෙන් දැඩී පීඩාවට පත්වූ බවයි නෙත් නිවුස් වාර්තාකරුවන් පැවසුවේ. ,,දුම්රිය වර්ජනය හේතුවෙන් අද දිනයේ කාර්යාල දුම්රිය 40ක් පමණ ධාවනය නොවූ බවයි දුම්රිය පාලක මැදිරිය සදහන් කළේ. දුම්රිය වර්ජනය ක්‍රියාත්මක වුවද කාර්යාල සේවකයන්ගේ පහසුව උදෙසා අද පස්වරුවේ දුම්රිය කිහිපයක් ධාවනයට එක්කල බව දුම්රිය දෙපාර්තමේන්තුව සදහන් කළා. ඒ අනුව කොළඹ සිට රඹුක්කන, මහව, මහනුවර, ගාල්ල, මාතර, අනුරාධපුරය, අවිස්සාවේල්ල සහ හලාවත දක්වා දුම්රිය 10ක් අද පස්වරුවේ ධාවනය එක් කෙරුණු බවයි මෙහිදි ප්‍රකාශ කෙරුණේ.,,අද පෙරවරුවේද පිට පළාත්වල සිට කොළඹ දක්වා දුම්රිය 8ක් ධාවනය කෙරුණු බව දුම්රිය දෙපාර්තමේන්තුව සදහන් කළා. සිය ඉල්ලීම් වලට ප්‍රතිචාරයක් ලැබෙන තෙක් සිය වර්ජනය හෙට මධ්‍යම රාත්‍රිය තෙක් ක්‍රියාත්මක කරන බවයි දුම්රිය එන්ජින් රියදුරන්ගේ සංගමයේ ලේකම් ඉන්දික දොඩන්ගොඩ පැවසුවේ."}
{"title":"හම්බන්තොටදී මියගිය දරුවා ගැන පාර්ලිමේන්තුවේදී විවාදයක් ","authors":["සජිත් තිලකරත්න"],"date":{"year":"2019","month":"06","date":"21"},"views":"829","content":"තිස්සමහාරාම ප්‍රදේශයේදී ඉකුත්දා කුසගින්නේ සිටි දරුවෙකු මියයාමේ සිද්ධිය සම්බන්ධයෙන් පාර්ලිමේන්තුවේදී අද වාද විවාද ඇති වුණා. ඒ එක්සත් ජනතා නිදහස් සන්ධාන පාර්ලිමේන්තු මන්ත්‍රී නාමල් රාජපක්ෂ යොමුකළ ප්‍රශ්නයක් සමගයි. එම සංවාදයට සභා නායක ලක්ෂ්මන් කිරිඇල්ලද එක් වුණා. ,,,,ජනතා විමුක්ති පෙරමුනේ පාර්ලිමේන්තු මන්ත්‍රී අනුර කුමාර දිසානායකද මෙම සංවාදයට එක්වුණා.,,,,කෙසේ වෙතත් ඊට ප්‍රතිචාර දක්වමින් සෞඛ්‍ය අමාත්‍ය රාජිත සේනාරත්න කියා සිටියේ මෙම දරුවා මිය යාමට හේතුව පාචනය රෝගි තත්ත්වය හේතුවෙන් ඇතුවූ සංකූලතා බවයි."}
{"title":"හෙට කොළඹ ප්‍රදේශ කිහිපයකට පැය 15ක ජල කප්පාදුවක්  ","authors":["කසුන් කැලුම් "],"date":{"year":"2019","month":"06","date":"21"},"views":"1519","content":"කොළඹ මහ නගර සභා බල ප්‍රදේශය ඇතුළු ප්‍රදේශ කිහිපයකට හෙට (22) පැය 15ක කාලයක් ජල සැපයුම අත්හිටුවන බව ජාතික ජලසම්පාදන හා ජලාපවාහන මණ්ඩලය පවසනවා.,,ඒ අනුව කොළඹ, දෙහිවල ගල්කිස්ස, කෝට්ටේ, කඩුවෙල යන මහ නගර සභා බලප්‍රදේශවලට මෙලෙස ජල සැපයුම අත්හිටවනු ඇති. එමෙන්ම මහරගම, බොරලැස්ගමුව, කොලොන්නාව යන නගර සභා බලප්‍රදේශවලට මෙන්ම කොටිකාවත්ත - මුල්ලේරියාව ප්‍රාදේශීය සභා බලප්‍රදේශයට සහ රත්මලාන සහ සොයිසාපුර මහල් නිවාස වලට ද ලබන හෙට දිනයේ ජල සැපයුම අත්හිටුවනවා.,,අදාළ ප්‍රදේශවලට හෙට පෙරවරු 09 සිට එදින මධ්‍යම රාත්‍රී 12 දක්වා ජල සැපයුම අත්හිටුවෙන බවයි ජාතික ජල සම්පාදන හා ජලාපවාහන මණ්ඩලය පැවසුවේ."}
{"title":"හිස්බුල්ලාගේ ප්‍රකාශ පිළිගත නොහැකි : මන්ත්‍රි ආශු මාරසිංහ ","authors":["සජිත් තිලකරත්න"],"date":{"year":"2019","month":"06","date":"21"},"views":"1859","content":"නැගෙනහිර පළාත් හිටපු ආණ්ඩුකාර එම් එල් ඒ එම් හිස්බුල්ලා ප්‍රකාශ කරන කිසිවක් පිළිගත නොහැකි බව අධ්‍යාපන හා මානව සම්පත් සංවර්ධනය පිළිබද ආංශික අධීක්ෂණ කාරක සභාවේ සභාපති පාර්ලිමේන්තු මන්ත්‍රී මහාචාර්ය ආශු මාරසිංහ පවසනවා. එම කාරක සභාව බැටික්ලෝ කැම්පස් ලිමිටඞ් ආයතනය සම්බන්ධ නිරික්ෂණ වාර්තාව පාර්ලිමේන්තුවට ඉදිරිපත් කිරීමෙන් අනතුරුව පාර්ලිමේන්තු සංකීර්ණයේ අද පැවති මාධ්‍ය හමුවකට එක් වෙමින් ඔහු මේ බව සදහන් කළා.,,,,මෙම වාර්තාවෙන් හෙලි වූ කරුණු සම්බන්ධයෙන් ඉදිරියේදී අපරාධ පරීක්ෂණ දෙපාර්තමේන්තුව හමුවේ පැමිණිලි කිරීමට බලාපොරොත්තු වන බවද මහාචාර්ය පාර්ලිමේන්තු මන්ත්‍රී ආශු මාරසිංහ මහතා මෙහිදි ප්‍රකාශ කළා. මාධ්‍යවේදියෙකු නැගූ ප්‍රශ්නයකට ප්‍රතිචාර දක්වමින් මන්ත්‍රීවරයා ඒ පිළිබද අදහස් පළකලේ මෙලෙසයි."}
{"title":"සිදුකළ ප්‍රකාශයට ඇතැමුන් වැරදි අර්ථකතන කර තිබෙනවා : අස්ගිරි  මහානායක හිමියන් ","authors":["හේරත් ඒකනායක - මහනුවර"],"date":{"year":"2019","month":"06","date":"21"},"views":"1567","content":"තමන් සිදුකළ ප්‍රකාශයක් වැරදි සහගත ලෙස අර්ථකතනය කර ඇතැයි අස්ගිරි මහා විහාර පාර්ශවයේ මහානායක පූජ්‍ය වරාකාගොඩ ධම්මසිද්ධි ශ්‍රී ඤාණරතනාභිධාන හිමියන් පවසනවා. මහනුවරදී මාධ්‍ය වෙත විශේෂ ප්‍රකාශයක් සිදුකරමින් මහානායකහිමියන් මේ බව සදහන් කළා.,,,,මේ එහිදී වැඩිදුරටත් අදහස් දැක්වූ අස්ගිරි මහා විහාර පාර්ශවයේ මහානායක පූජ්‍ය වරාකාගොඩ ධම්මසිද්ධි ශ්‍රී ඤාණරතනාභිධාන හිමියන්."}
{"title":"දුම්රිය වර්ජනය අඛණ්ඩව - පස්වරුවේත් දුම්රිය මගීන් පීඩාවේ","authors":["කසුන් කැලුම් "],"date":{"year":"2019","month":"06","date":"21"},"views":"711","content":"දුම්රිය රියදුරන් ආරම්භ කල වර්ජනය තවදුරටත් ක්‍රියාත්මකයි. මෙම වර්ජනය හේතුවෙන් අද පෙරවරුවේ හා පස්වරුවේ දුම්රිය මගීන් දැඩි පීඩාවකට පත් වුණා. සති අන්තයේ ගම්බිම් බලායන ජනතාවද මෙම වර්ජනය හේතුවෙන් දැඩී පීඩාවට පත්වූ බවයි නෙත් නිවුස් වාර්තාකරුවන් පැවසුවේ. මේ දුම්රිය වර්ජනය හේතුවෙන් පීඩාවට පත්වූ දුම්රිය මගීන් කිහිප දෙනෙක්.,,,,දුම්රිය වර්ජනය හේතුවෙන් අද දිනයේ කාර්යාල දුම්රිය 40ක් පමණ ධාවනය නොවූ බවයි දුම්රිය පාලක මැදිරිය සදහන් කළේ. දුම්රිය වර්ජනය ක්‍රියාත්මක වුවද කාර්යාල සේවකයන්ගේ පහසුව උදෙසා අද පස්වරුවේ දුම්රිය කිහිපයක් ධාවනයට එක්කල බව දුම්රිය දෙපාර්තමේන්තුව සදහන් කළා. ඒ අනුව කොළඹ සිට රඹුක්කන, මහව, මහනුවර, ගාල්ල, මාතර, අනුරාධපුරය, අවිස්සාවේල්ල සහ හලාවත දක්වා දුම්රිය 10ක් අද පස්වරුවේ ධාවනය එක් කෙරුණු බවයි මෙහිදි ප්‍රකාශ කෙරුණේ.,,අද පෙරවරුවේද පිට පළාත්වල සිට කොළඹ දක්වා දුම්රිය 8ක් ධාවනය කෙරුණු බව දුම්රිය දෙපාර්තමේන්තුව සදහන් කළා. සිය ඉල්ලීම් වලට ප්‍රතිචාරයක් ලැබෙන තෙක් සිය වර්ජනය අඛණ්ඩව ක්‍රියාත්මක කරන බවයි දුම්රිය එන්ජිම් රියදුරන්ගේ සංගමය පැවසුවේ. මේ එහි ලේකම් ඉන්දික දොඩන්ගොඩ."}
{"title":"මුස්ලිම් කාන්තාවකට \"ෂරියා නීතිය\" යටතේ දඬුවම් කළ පුද්ගලයන් 6 දෙනෙක් රක්ෂිත බන්ධනාගාර ගත කෙරේ","authors":["එරන්ද කේ. නවරත්න"],"date":{"year":"2019","month":"06","date":"21"},"views":"6790","content":"බණ්ඩාරගම ප්‍රදේශයේ සිංහල ජාතික පුද්ගලයෙකු හා විවාහ වී සිටින මුස්ලිම් කාන්තාවකගේ නිවසට \"බලහත්කාරයෙන් පැමිණ ලිංගික හිරිහැර හා නිවසට දැඩි අලාභ හානි සිදුකරමින් තර්ජනය කිරීම් හා බියවද්දවිම\" පිළිබඳව බණ්ඩාරගම පොලීසියට ලද පැමිණිල්ලකට අනුව ඊයේ (20) දින පොලිසිය විසින් අත්අඩංගුවට ගත් සැකකරුවන් 6 දෙනෙකු මේ මස 27 වනදා දක්වා රක්ෂිත බන්ධනාගාර ගත කිරීමට පානදුර අධිකරණය අද (21) නියෝග කර තිබෙනවා.,,අදාළ කාන්තාව මෙම සිද්ධිය පිළිබඳව පවසන්නේ \"ෂරියා නීතිය යටතේ මට වද දීලා, ඇඳුම් ඉරලා, සෙනග පිරුණු පාරේ ඇදගෙන ගියා\" යනුවෙනි.,,සිංහල ජාතික පුද්ගලයෙකු සමග විවාහ වූ බැවින් දිගින් දිගටම තමාට ප්‍රදේශයේ මුස්ලිම් පල්ලියේ පිරිස්වලින් බලපෑම් එල්ල වූ බවත්, මේ සම්බන්දයෙන් 2019 මාර්තු මස 03 වන දින CIB 2 22/327, මාර්තු මස 25 වෙනිදා දින CIB 128/19, මාර්තු මස 26 වෙනිදා CIB 3 162/146, ,මාර්තු මස 30 වෙනිදා CIB 1 340/358 සහ මාර්තු 29 දින CIB 2 21/324 දරණ පැමිණිලි බණ්ඩාරගම පොලිස් ස්ථානය වෙත තමන් ඉදිරිපත් කළ බවද ඇය මෙහිදී ප්‍රකාශ කර සිටියා.,,කෙසේ වෙතත් මෙම පැමිණිලි සම්බන්ධයෙන් විදිමත් විමර්ශනයක් සිදු කර නොමැති අතර පසුගිය සතියේ පෞද්ගලික රුපවාහිනී නාලිකාවක් සමග පැවති සාකච්ජාවකදී බොදු බල සේනා සංවිධානයේ මහ ලේකම් රාජකීය පණ්ඩිත ගලගොඩඅත්තේ ඥානසාර හිමි මේ සිද්ධිය පිළිබඳව රටට හෙළිකිරීමත් සමගම ලහි ලහියේ පරීක්ෂණ සිදුකර මෙම සැකකරුවන් ඊයේ අත්අඩංගුවට ගැනීමට බණ්ඩාරගම පොලීසිය කටයුතු කර ඇත. ,,මෙම සිද්ධියේ ප්‍රධාන සැකකරුවන් තවමත් පොලීසිය අත්අඩංගුවට ගෙන නොමැති අතර තවත් සැකකරුවන් අත්අඩංගුවට ගැනීමට සිටින බව බණ්ඩාරගම පොලිස් ස්ථානාධිපතිවරයා අධිකරණයට දන්වා ඇත."}
{"title":"එංගලන්තයේ පළමු කඩුලු දෙක බිඳ වැටේ (UPDATE)","authors":["කසුන් කැලුම් "],"date":{"year":"2019","month":"06","date":"21"},"views":"2386","content":"ලෝක කුසලාන ක්‍රිකට් තරගාවලියේ ශ්‍රි ලංකා කණ්ඩායම සහ සත්කාරක එංගලන්ත කණ්ඩායම අතර තරගය ලීඩිස්හිදී දැන් පැවැත්වෙනවා. කාසියේ වාසිය දිනා පළමුවෙන් පන්දුවට පහරදුන් ශ්‍රී ලංකා කණ්ඩායම නියමිත පන්දුවාර 50 දී කඩුලු 9 ක් දැවී ලකුණු 232ක් රැස් කළා. ශ්‍රී ලංකා ඉනිමේ මුල් කඩුලු 2ක බිද වැටුනේ ලකුණු 3ක් තුළයි.,,ළහිරු තිරිමාන්න වෙනුවට අද තරගයට කැදවූ අවිශ්ක ප්‍රනාන්දු ලද අවස්ථාවෙන් ප්‍රයෝජන ලබා ගනිමින් ලකුණු 49 ක් රැස් කළා. ශ්‍රී ලංකා ඉනිම ලකුණු 200 සීමාවෙන් ඔබ්බට රැගෙන ගිය ඇන්ජලෝ මැතිවුස් නොදැවී රැස්කළ ලකුණු සංඛ්‍යාව 85ක්. කුසල් මෙන්ඩිස් ලකුනු 46ක් රැස් කළා. මිලින්ද සිරිවර්ධන වෙනුවට අද තරගයට කැදවූ ජීවන් මෙන්ඩිස් ලකුණු නොලබා දැවී ගියා.,,ධනංජය සිල්වා ලකුණු 29යි.  තුන් ඉරියව් ක්‍රීඩකයන් ලෙස කණ්ඩායමට එක්ව සිටින තිසර පෙරේරාගෙන් සහ ඉසුරු උදානගෙන් අද තරගයේදීත් ශ්‍රී ලංකා කණ්ඩායමට පිතිකරණයෙන් සාධාරණයක් ඉටුවූයේ නැහැ. තිසර පෙරේරා ලකුණු 2ත් ඉසුරු උදාන ලකුණු 6ත් දැවී ගියා.,,ලකුණු 233ක ජයග්‍රාහී ඉලක්කයක් හඹායාම සදහා පිටියට පිවිසි එංගලන්ත කණ්ඩායම මේ වන විට පන්දු ඕවර 7.4ක් අවසානයේදී කඩුලු දෙකක් දැවී ලකුණු 26ක් ලබා ගෙන සිටියා.,,.........................................................,,ශ්‍රී ලංකා පිලෙන් අසාර්ථක ආරම්භයක්,,(21-06-2019 16:06),,ලෝක කුසලාන ක්‍රිකට් තරගාවලියේ ශ්‍රී ලංකාව  සහ එංගලන්තය අතර තරගය ලීඞ්ස්හිදී දැන් පැවැත්වෙනවා. පළමුවෙන් පන්දුවට පහර දෙන ශ්‍රී ලංකා කණ්ඩායම මීට නොබෝ වේලාවකට පෙර පන්දුවාර 12ක් අවසානයේ කඩුලු 3ක් දැවී ලකුණු 62ක් ලබා සිටියා.,,ශ්‍රී ලංකා ඉනිමේ මුල් කඩුලු 2ක ලකුනු 3ක් තුළ බිද හෙලීමට එංගලන්ත පන්දු යවන්නන් සමත් වුණා. දිමුත් කරුණාරත්න එක් ලකුණකට දැවී ගිය අතර කුසල් ජනිත් පෙරේරා අද තරගයේදී රැස්කර ගත්තේ ලකුණු 2ක් පමණයි. අවිශ්ක ප්‍රනාන්දු ලකුණු 49කට දැවී ගියා.,,......................................................,,එංගලන්තයට එරෙහිව ශ්‍රී ලංකාව පළමුව පිත්ත අතට ගනී - මිලින්ද සහ තිරිමාන්න ඉවතට,,(21-06-2019 15:18),,ලෝක කුසලාන ක්‍රිකට් තරගාවලියේ ශ්‍රී  ලංකා කණ්ඩායම සහ සත්කාරක එංගලන්ත කණ්ඩායම අතර තරගය ලීඞ්ස්හිදී දැන් පැවැත්වෙනවා. තරගයේ කාසියේ වාසිය දිනූ ශ්‍රී ලංකා කණ්ඩායමේ නායක දිමුත් කරුණාරත්න පළමුව පන්දුවට පහර දීමට තීරණය කළා.,,ශ්‍රී ලංකා කණ්ඩායම අද තරගයට පිවිසෙන්නේ වෙනස්කම් දෙකක් සමගින්. ළහිරු තිරිමාන්න සහ මිලින්ද සිරිවර්ධන වෙනුවට අද තරගය සදහා අවිශ්ක ප්‍රනාන්දු සහ ජීවන් මෙන්ඩිස් කැදවා තිබෙනවා. එංගලන්ත කණ්ඩායම අද තරගයට එක්වන්නේ කිසිදු වෙනසකින් තොරවයි. අද තරගයේ තණතීරුව පිතිකරුවන්ට උචිත එකක් බවයි වාර්තා වන්නේ.,,1999 වසරෙන් පසු ශ්‍රී ලංකාවට  එරෙහිව ලෝක කුසලාන තරග ජයක් වාර්තා කිරීමට එංගලන්ත කණ්ඩායම මෙතෙක් සමත්කම් දක්වා නැහැ."}
{"title":"ඉන්දියාවේ චෙන්නායි නුවරට දරුණු ජල හිගයක්","authors":["පවිත්‍රා මදුහර්ෂනි - විදෙස් මාධ්‍ය ඇසුරෙන්"],"date":{"year":"2019","month":"06","date":"21"},"views":"1406","content":"ඉන්දියාවේ චෙන්නායි නුවර වැසියන් දරුණු ජල අර්බුදයකට මුහුණ පා සිටිනවා. බලධාරීන් පවසන්නේ දින 200කින් පමණ චෙන්නායි නුවරට වර්ෂාවක් ලැබී නොමැති බවයි. ඒ හමුවේ බීමට ජලය ලබා ගැනීමට පවා චෙන්නායි වැසියන් දිගු පෝලිම් වල රැඳී සිටින බවයි ඉන්දීය මාධ්‍ය පවසන්නේ.,,ඇතැම් පුද්ගලයින් අධික මිලක් යටතේ පෞද්ගලික සමාගම්වලින් ජලය මිලදී ගන්නා බවද සඳහන්. හිගයක් පවතින බැවින් ජලය අරපිරිමැස්මෙන් භාවිත කරන්නැයි චෙන්නායි නුවර පිහිටි හෝටල්වල රැඳී සිටින සංචාරකයින් ද දැනුවත් කිරීමටයි බලධාරීන් පියවර ගෙන ඇත්තේ. පවතින අර්බුධකාරී තත්ත්වය හමුවේ චෙන්නායි නුවරට ජල ලීටර් ලක්ෂ 20ක් පමණ සැපයීමට තමිල්නාඩු ප්‍රාන්ත රජය තීරණය කර ඇතැයි ඉන්දීය මාධ්‍ය වාර්තා කළා. තමිල්නාඩු ප්‍රාන්තයට අයත් චෙන්නායි නගරය සැලකෙන්නේ ඉන්දියාවේ හයවන විශාලතම නගරය ලෙසයි."}
{"title":"මන්ත්‍රී වෙල්ගමට එරෙහි නඩුවකට අධිකරණය දින නියම කරයි","authors":["අධිකරණ වාර්තාකරු "],"date":{"year":"2019","month":"06","date":"21"},"views":"1424","content":"පාර්ලිමේන්තු මන්ත්‍රී කුමාර වෙල්ගමට එරෙහිව ගොනු කර ඇති නඩුවක් ජූලි මස 12වනදා කැඳවීමට කොළඹ ප්‍රධාන මහේස්ත්‍රාත් අධිකරණය අද දින ලබා දුන්නා. 2010 වර්ෂයේදී ප්‍රවාහන අමාත්‍යවරයා ලෙස කටයුතු කරමින් සිටියදී නීතිවිරෝධී ලෙස ලංකා ගමනාගමන මණ්ඩලයට උප සභාපතිවරයෙකු පත් කිරීමේ සිද්ධියක් සම්බන්ධයෙන් මන්ත්‍රීවරයාට එරෙහිව මෙම නඩුව ගොනු කර තිබෙනවා.,,ලංකා ගමනාගමන මණ්ඩල පනතට පටහැනි ලෙස එල් ඒ විමලරත්න නමැත්තෙක් උපසභාපති ලෙස පත් කිරීමෙන් ආණ්ඩුවට රුපියල් ලක්ෂ 32කට අධික පාඩුවක් සිදු කර ඇති බවටයි පාර්ලිමේන්තු මන්ත්‍රී කුමාර වෙල්ගමට එරෙහිව අල්ලස් කොමිසම චෝදනා කර ඇත්තේ."}
{"title":"වැලිකඩ රැඳවියන් ඝාතන නඩු විභාගයට ත්‍රිපුද්ගල මහාධිකරණ විනිසුරු මඩුල්ලක් ඉල්ලයි ","authors":["දිනුක් හේවාවිතාරණ"],"date":{"year":"2019","month":"06","date":"21"},"views":"1140","content":"වැලිකඩ බන්ධනාගාර රැඳවියන් ඝාතනය කිරීමේ සිද්ධිය සම්බන්ධව පොලිස් මත්ද්‍රව්‍ය කාර්යාංශයේ පොලිස් පරීක්ෂක නියෝමාල් රංගජිව, බන්ධනාගාර හිටපු අධිකාරි එමිල් රන්ජන ලමාහේවා සහ බන්ධනාගාර නිලධාරීවරයෙකු වන ඉන්දික සම්පත්ට එරෙහිව ත්‍රිපුද්ගල විනිසුරු මඩුල්ලක් හමුවේ මෙම නඩුව විභාග කිරීම සඳහා අවසර ලබා දෙන්න ඉල්ලා නීතිපති ජනාධිපති නීතිඥ දප්පුල ද ලිවේරා මහතා විසින් අගවිනිසුරු වරයාගෙන් ඉල්ලීමක් කර තිබෙනවා.,,2012 වසරේ සිදුවූ මෙම සිදුවීමෙන් බන්ධනාගාර රැඳවියන් 27 දෙනෙකු ඝාතනයට ලක්වූ අතර අපරාධ පරීක්ෂණ දෙපාර්තමේන්තුව විසින් එම සිද්ධිය සම්බන්ධයෙන් විමර්ශන සිදුකරන ලදී.,,නීතිපතිවරයාට ලද තොරතුරු වලට අනුව මෙම සිදුවීම සම්බන්ධයෙන් ත්‍රිපුද්ගල මහාධිකරණ විනිසුරු මඩුල්ලක් ඉදිරියේ විභාග කිරීම සුදුසු බව නීතිපතිවරයා තීරණය කර ඇති බවින් ඒ පිලිබදව අගවිනිසුරුවරයා ගෙන් අවසර ඉල්ලා ඇත."}
{"title":"ගැටලු වලට විසඳුම් නොලැබුනහොත් තැපෑලත් වර්ජනයක","authors":["නිශාන් ද සිල්වා"],"date":{"year":"2019","month":"06","date":"21"},"views":"1435","content":"ලබන 25 වනදා වනවිට සිය ගැටලූ වලට විසඳුම් නොලැබුණහොත්, වෘත්තීය කි‍්‍රයාමාර්ගයකට එළඹෙන බව ඒකාබද්ධ තැපැල් වෘත්තීය සමිති පෙරමුණ පවසනවා. ,,එහි කැඳවුම්කරු චින්තක බණ්ඩාර පැවසුවේ පසුගිය වසරේ ජුනි මාසයේ දින 16ක් පුරා සිය සංගමය දියත් කළ වැඩවර්ජනයේදී කළ ඉල්ලීම්වලට බලධාරීන් මෙතෙක් විසඳුම් ලබා දී නොමැති බවයි.,,,,සිය ඉදිරි වෘත්තීය කි‍්‍රයාමාර්ග තීරණය කිරීම සඳහා අද පස්වරුවේ විශේෂ සාකච්ඡුාවක් පැවැත්වෙන බව ද ඒකාබද්ධ තැපැල් වෘත්තීය සමිති පෙරමුණේ කැඳවුම්කරු චින්තක බණ්ඩාර වැඩිදුරටත් සඳහන් කළා."}
{"title":"අද තරගයේ ශ්‍රී ලංකා මැද පෙළ වෙනසක් - අවිශ්ක ප්‍රනාන්දුට අවස්තාව ?","authors":["කසුන් කැළුම්"],"date":{"year":"2019","month":"06","date":"21"},"views":"2555","content":"ලෝක කුසලාන කි‍්‍රකට් තරගාවලියේ ශී‍්‍ර ලංකා කණ්ඩායම සහ සත්කාරක එංගලන්ත කණ්ඩායම අතර තරගය අද පැවැත්වෙනවා. ඒ ලීඩිස්හිදීයි. මෙරට වේලාවෙන් පස්වරු 03ට පමණ තරගය ආරම්භවීමට නියමිතයි. ,,1999 වසරින් පසු ලෝක කුසලාන තරගාවලියකදී ශ‍්‍රී ලංකා පිල පරාජය කිරීමට එංගලන්ත කණ්ඩායමට හැකිවී නැහැ. 2007, 2011 සහ 2015 යන වසරවල පැවති ලෝක කුසලාන තරගාවලදී එංගලන්තය සමග පැවති සෑම තරගයක්ම ශී‍්‍ර ලංකා කණ්ඩායම ජය ගෙන තිබෙනවා. ,,අද තරගයේදී අවිශ්ක ප‍්‍රනාන්දුට අවස්ථාවක් ලබා දීමට ශ‍්‍රී ලංකා කණ්ඩායමේ අවධානය යොමුව තිබෙනවා. බොහෝවිට ඔහු මැද පෙළ පිතිකරුවෙකු ලෙස කණ්ඩායමට එක්වනු ඇති බවයි වාර්තා වන්නේ."}
{"title":"හිස්බුල්ලාගේ  මඩකලපුව විශ්ව විද්‍යාලය රජයට පවරා ගන්නැයි නිර්දේශයක්","authors":["සමන්ත කුමාර"],"date":{"year":"2019","month":"06","date":"21"},"views":"2574","content":"බැටික්ලෝ කැම්පස් ආයතනය හදිසි නීතිය යටතේ වහාම රජයට පවරා ගන්නා ලෙස පාර්ලිමේන්තුවේ අධ්‍යාපනය පිළිබඳ ආංශික අධීක්ෂණ කාරක සභාව ඒකමතිකව නිර්දේශ කර තිබෙනවා. ,,එහි සභාපති මහාචාර්ය ආශු මාරසිංහ මේ බව කියා සිටියේ ඒ සම්බන්ධයෙන් එම කාරක සභාව සකස් කළ වාර්තාවක් අද පාර්ලිමේන්තුවට ඉදිරිපත් කරමින්.,,,,හිටපු ආණ්ඩුකාර එම් එල් ඒ එම් හිස්බුල්ලා නියෝජ්‍ය අමාත්‍යවරයෙකුව සිටි කාලසීමාවේදී මෙම ආයතනය උසස් අධ්‍යාපන ආයතනයක් ලෙස ලියාපදිංචි කිරීම සඳහා ඉදිරිපත් කර ඇත්තේ ද වංචාකාරී ලිපියක් බවයි මෙහිදී ප‍්‍රකාශ කෙරුණේ."}
{"title":"පාස්කු ප්‍රහාරයේ වගකිව යුත්තන්ට නඩු පැවරීම - ජනපති, අගමැතිටත් නඩු පවරන්න","authors":["නිශාන් ද සිල්වා"],"date":{"year":"2019","month":"06","date":"21"},"views":"1206","content":"පාස්කු ඉරිදා ප‍්‍රහාරය වළක්වා ගැනීමට නොහැකිවීම සම්බන්ධයෙන් පහළ නිළධාරීන්ට පමණක් නඩු පැවරීම ප‍්‍රමාණවත් නොවන බව ජනතා විමුක්ති පෙරමුණ පවසනවා. පාර්ලිමේන්තු මන්තී‍්‍ර බිමල් රත්නායක පැවසුවේ  ආණ්ඩුවේ සහ ආරක්ෂාව භාර ප‍්‍රධානීන්ට ද ඒ සම්බන්ධයෙන් නඩු පැවරිය යුතු බවයි.,,,,ප‍්‍රහාරය එල්ල වි මාස 02ක් ගතවී ඇතත් තුවාල ලැබූ සහ පවුලේ ප‍්‍රධානියා අහිමිවූ පිරිස් වෙනුවෙන් මූල්‍ය ආධාර ලබා දීමේ වැඩපිළිවෙළක් සකස් කර නොමැති බවද පාර්ලිමේන්තු මන්තී‍්‍ර බිමල් රත්නායක පෙන්වා දුන්නා."}
{"title":"දුම්රිය වර්ජනය තවදුරටත්","authors":["සමන්ත කුමාර, නිශාන් ද සිල්වා"],"date":{"year":"2019","month":"06","date":"21"},"views":"1316","content":"ඉල්ලීම් කිහිපයක් මුල් කර ගනිමින් දුම්රිය වෘත්තීය සමිති කි‍්‍රයාත්මක කර ඇති වැඩවර්ජනය හේතුවෙන් කාර්යාලයීය දුම්රිය 40ක් පමණ ධාවනය නොවූ බව දුම්රිය ගමනාගමන අධිකාරියේ ගාමිණී සෙනෙවිරත්න පවසනවා. ,,මාතර, ගාල්ල, හලාවත, රඹුක්කන, මහව සහ අවිස්සාවේල්ල දුම්රිය ස්ථානවලින් අද උදෑසන එක් දුම්රිය බැගින් කොළඹ කොටුව දක්වා ධාවනය කෙරුණා. මහනුවර දුම්රිය ස්ථානයේ සිට දුම්රිය 02ක් කොළඹ කොටුව දක්වා ධාවනය කෙරුණූ බවයි දුම්රිය ගමනාගමන අධිකාරීවරයා පැවසුවේ. කොළඹ කොටුවේ සිට පානදුර දුම්රිය ස්ථානය දක්වා එක් දුම්රියක් අද පෙරවරුවේ ධාවනය කෙරුණා. වේයන්ගොඩ දුම්රිය ස්ථානය දක්වා කොළඹ කොටුවෙන් තවත් දුම්රියක් පිටත්ව යාමට නියමිතයි. කටුනායක ගුවන් තොටුපළ දක්වා ඉන්ධන රැුගත් දුම්රියක් ද අද පෙරවරුවේ ධාවනය කෙරුණා.  ,,මේ අතර බලධාරීන්ගෙන් යහපත් ප‍්‍රතිචාරයක් නොලැබීම හේතුවෙන් සිය වැඩවර්ජනය තවදුරටත් කි‍්‍රයාත්මක කරන බවයි දුම්රිය රියදුන්ගේ සංගමයේ ලේකම් ඉන්දික දොඩන්ගොඩ නෙත් නිවුස් වෙත කියා සිටියේ.,,,,මේ අතර දුම්රිය වෘත්තීය සමිති ආරම්භ කර ඇති වැඩවර්ජනය හේතුවෙන් දුම්රිය ස්ථානවල ආරක්ෂාවට යුද හමුදාව සහ පොලීසිය යොදවා තිබෙනවා. වර්ජනය හේතුවෙන් බොහෝ දුම්රිය ස්ථාන පාලූ ස්වභාවයක් ගෙන ඇති බවයි නෙත් නිවුස් වාර්තාකරුවන් සඳහන් කළේ."}
{"title":"දුම්රිය ස්ථානවල ආරක්ෂාවට යුද හමුදාව සහ පොලීසිය යොදවයි","authors":["රංජිත් රාජපක්ෂ","සමන්ත කුමාර"," නිශාන් ද සිල්වා"],"date":{"year":"2019","month":"06","date":"21"},"views":"2273","content":"දුම්රිය වෘත්තීය සමිති ආරම්භ කර ඇති වැඩවර්ජනය හේතුවෙන් දුම්රිය ස්ථානවල ආරක්ෂාවට යුද හමුදාව සහ පොලීසිය යොදවා තිබෙනවා. ,,නෙත් නිවුස් වාර්තාකරුවන් පැවසුවේ වර්ජනය හේතුවෙන් බොහෝ දුම්රිය ස්ථාන පාලූ ස්වභාවයක් ගෙන ඇති බවයි. ,,මේ අතර මුහුදු බඩ මාර්ගයේ ගාල්ල සහ මාතර දුම්රිය ස්ථානවල සිට ධාවනය වූ දුම්රිය 02ක් උදෑසන 09 පමණ වනවිට කොළඹ කොටුව දුම්රිය ස්ථානය වෙත ළගා වුණා. ,,අද උදැසන කාර්යාලයීය දුම්රිය 08ක් කොළඹ කොටුව දක්වා ධාවනය කෙරුණු අතර එම දුම්රිය අද පස්වරුවේ, අදාළ දුම්රියන් ගමන් ආරම්භ කළ දුම්රිය ස්ථාන වෙත ධාවනය කරවීමට නියමිතයි."}
{"title":"කාර්යාලයීය දුම්රිය 08ක් ධාවනය කෙරේ","authors":["සමන්ත කුමාර"," නිශාන් ද සිල්වා"],"date":{"year":"2019","month":"06","date":"21"},"views":"1938","content":"දුම්රිය වෘත්තීය සමිති කිහිපයක් වර්ජනයක නිරත වුවද, කාර්යාලයීය දුම්රිය 08ක් අද උදෑසන ප‍්‍රදේශ කිහිපයක සිට කොළඹ කොටුව බලා ගමන් ආරම්භ කළා. ,,මාතර, ගාල්ල, හලාවත, රඹුක්කන සහ මහව එක් දුම්රිය බැගින් සහ මහනුවර දුම්රිය ස්ථානයෙන් දුම්රිය 02ක් එලෙස ගමන් ආරම්භ කළා. දුම්රිය සාමාන්‍යාධිකාරී ඉංජිනේරු ඩිලන්ත ප‍්‍රනාන්දු නෙත් නිවුස් වෙත කියා සිටියේ එම සියලූ දුම්රියන් උදෑසන 09ට පෙර කොළඹ කොටුව දුම්රිය ස්ථානයට ළගාවීමට නියමිත බවයි.,,මහනුවරින් අද උදෑසන ගමන් ආරම්භ කළ දුම්රියක් උදෑසන 07 යි 30 පමණ විට පල්ලෙවෙල ප‍්‍රදේශය පසු කර තිබුණා. මහව දුම්රිය වේයන්ගොඩ දුම්රිය ස්ථානය පසු කර මේවනවිට කොළඹ කොටුව දුම්රිය ස්ථානය වෙත ධාවනය වෙමින් තිබෙනවා. ,,උදෑසන 06 යි 05 ට මාතර සිට මරදාන බලා ධාවනය වන රුහුණු කුමාරි සීග‍්‍රගාමී දුම්රිය විනාඩි 05ක් පමණ ප‍්‍රමාද වී කොළඹ බලා ධාවනය ආරම්භ කළා. උදෑසන 07 යි 15 පමණ වනවිට එම දුම්රිය හික්කඩුව දුම්රිය ස්ථානය පසු කර තිබුණා. අවිස්සාවේල්ල දුම්රිය ස්ථානයෙන් ද කොලඹ කොටුව බලා දුම්රියක් ධාවනය කරවීමට නියමිතයි."}
{"title":"දුම්රිය වර්ජනය හේතුවෙන් මගීන් පීඩාවට - මහජන පීඩාව අවම කිරීමට ලංගම හා පෞද්ගලික බස් රථ ධාවනය වැඩි කෙරේ","authors":["සමන්ත කුමාර","නිශාන් ද සිල්වා"],"date":{"year":"2019","month":"06","date":"21"},"views":"1541","content":"මේ වනවිට පැවැත්වෙමින් තිබෙනා දුම්රිය වර්ජනය හේතුවෙන් දුම්රිය මගීන් පීඩාවට පත්ව තිබෙනවා.,,ඒ පිළිබඳව දුම්රිය මගියෙකු එහිදී නෙත් නිවුස් වෙත අදහස් දැක්වූයේ මෙලෙසයි.,,,,දුම්රිය වෘත්තීය සමිති කිහිපයක් කි‍්‍රයාත්මක කර ඇති වර්ජනය හේතුවෙන් මගීන්ට ඇතිවන පීඩා අවම කිරීම සඳහා අවශ්‍ය පියවර ගෙන ඇති බව ලංකා ගමනාගමන මණ්ඩලය පවසනවා. මේ, එහි සභාපති උපාලි මාරසිංහ.,,,,මගීන්ගේ අවශ්‍යතාව වෙනුවෙන් පෞද්ගලික බස්රථ ද අවශ්‍ය තරම් යොදවා ඇති බව ලංකා පෞද්ගලික බස් හිමියන්ගේ සංගමයේ සභාපති ගැමුණු විජේරත්න පැවසුවා.,,,,මාතර, ගාල්ල, මහනුවර, හලාවත, රඹුක්කන, මහව සිට එක් දුම්රිය බැගින් මේවනවිට කොළඹ බලා ධාවනය ආරම්භ කර තිබෙනවා. ,,මහනුවර දුම්රිය ස්ථානයෙන් දුම්රිය 02ක් කොළඹ බලා ධාවනය කරවීමට කටයුතු කළ බවයි දුම්රිය දෙපාර්තමේන්තුවේ ප‍්‍රකාශකයෙකු පැවසුවේ. ,,කැළණිවැලි මාර්ගයේ දුම්රියක් අවිස්සාවේල්ල දුම්රිය ස්ථනායේ සිට කොළඹ බලා ධාවනය කරවීමට නියමිතයි. ගල්කිස්ස සිට යාපනය බලා ධාවනය කෙරෙන නගරාන්තර දුම්රිය ද අද උදෑසන ධාවනය කර තිබෙනවා."}
{"title":"වර්ජනය හේතුවෙන් දුම්රිය ධාවනය අඩාල වේ","authors":["සමන්ත කුමාර","නිශාන් ද සිල්වා"],"date":{"year":"2019","month":"06","date":"21"},"views":"1385","content":"ඉල්ලීම් කිහිපයක් මුල් කර ගනිමින් දුම්රිය රියදුරන්, නියාමකයින්, ස්ථානාධිපතිවරුන් ඇතුළු වෘත්තීය සමිති කිහිපයක් මේවනවිට වර්ජනයක නිරත වනවා. මේ හේතුවෙන් දුම්රිය ධාවනය සම්පූර්ණයෙන්ම පාහේ අඩාල වී ඇති බවයි වර්ජනයේ නිරත දුම්රිය සමිති පවසන්නේ. ,,කෙසේවෙතත් මෙම වැඩවර්ජනය කි‍්‍රයාත්මක වුවද, අද දිනයේ කාර්යාලයීය දුම්රිය 10ක් පමණ ධාවනය කරවීමට සැලසුම් කර ඇති බව දුම්රිය දෙපාර්තමේන්තුව පැවසුවා. දුම්රිය රියදුරන් වෙනුවට ඔවුන්ට වඩා ඉහළ ශ්‍රේණියේ සිටින දිස්ති‍්‍රක් පරීක්ෂකවරුන් යොදවා එම දුම්රිය ධාවනය කිරීමටයි දුම්රිය දෙපාර්තමේන්තුව සැලසුම් කර ඇත්තේ. ,,මේ අතර මෙම වැඩවර්ජනය හේතුවෙන් ඊයේ රාති‍්‍රයේ ධාවනයවීමට නියමිතව තිබූ රාතී‍්‍ර තැපැල් දුම්රිය 05ක් අවලංගු කෙරුණා. ගාල්ල බලා ධාවනය කෙරෙන තැපැල් දුම්රිය පමණක් ඊයේ රාති‍්‍රයේ ධාවනය කර තිබෙනවා.,,මේ අතර ඊයේ මධ්‍යම රාති‍්‍රයේ සිට මෙම වැඩවර්ජනය කි‍්‍රයාත්මක කරන බව දුම්රිය වෘත්තීය සමිති ප‍්‍රකාශ කළද, ඊයේ රාති‍්‍රයේ ධාවනය වීමට නියමිතව තිබූ දුම්රිය කිහිපයක් අවංලගු කිරීම හේතුවෙන් මගීන් දැඩි අපහසුතාවන්ට ලක්වුණා. මේ හේතුවෙන් කොළඹ කොටුව දුම්රිය ස්ථානයේ උණුසුම්  තත්ත්වයක් ද ඇතිවුණා. එය පාලනය කෙරුණේ පොලීසියේ මැදිහත්වීමෙන්."}
{"title":"අතීත කීර්තියත් සමග ශ්‍රී ලංකාව එංගලන්තය සමග  අද පිටියට","authors":["කසුන් කැළුම්"],"date":{"year":"2019","month":"06","date":"21"},"views":"3074","content":"ලෝක කුසලාන කි‍්‍රකට් තරගාවලියේ ශී‍්‍ර ලංකා කණ්ඩායම සහභාගි වන 6 වන තරගය ලීඞ්ස් හිදි අද පැවැත්වෙනවා. ඒ සත්කාරක එංගලන්ත කණ්ඩායමට එරෙහිවයි. තරගය මෙරට වේලාවෙන් පස්වරු 3ට ආරම්භ වනු ඇති. අද තරගයට වර්ෂාවෙන් බාධා එල්ල නොවනු ඇති බවටයි එරට කාලගුණික අංශ අනාවැකි පළ කර ඇත්තේ.,,එංගලන්ත කණ්ඩායම විසින් ලෝක කුසලාන තරගාවලියකදී අවසන් වරට ශී‍්‍ර ලංකා කණ්ඩායම පරාජය කර ඇත්තේ 1999 වසරේදීයි. ඒ අනුව වසර 20කට පසු ශී‍්‍ර ලංකා කණ්ඩායමට එරෙහිව ලෝක කුසලාන ජයක් වාර්තා කිරීමේ අරමුණින් එංගලන්ත කණ්ඩායම අද පිටියට පිවිසෙනවා. 2007, 2011 සහ 2015 යන වසරවල පැවති ලෝක කුසලාන තරගාවලිහිදි එංගලන්තය සමග පැවති සෑම තරගයක්ම ජය ගැනීමට ශී‍්‍ර ලංකා කණ්ඩායම සමත්කම් දක්වා තිබීම විශේෂත්වයක්. ,,දෙරට අතර මේ දක්වා ලෝක කුසලාන තරග 10ක් පවත්වා ඇති අතර ඉන් තරග 6ක් එංගලන්ත කණ්ඩායම ජය ගත් අතර ශී‍්‍ර ලංකා කණ්ඩායම තරග 4ක් ජය ගැනීමට සමත් වුණා. සමස්තයක් ලෙස දෙරට අතර මේ දක්වා පවත්වා ඇති එක්දින තරග සංඛ්‍යාව 74ක්. ඉන් තරග 36ක ජය එංගලන්ත කණ්ඩායම වාර්තා කළ අතර ශී‍්‍ර ලංකා කණ්ඩායම තරග 35ක් ජය ගත්තා.,,මේ අතර අද තරගය පැවැත්වෙන ලීඞ්ස්හි හි හීඩින්ග්ලි කී‍්‍රඩාංගණයේ ශී‍්‍ර ලංකා කණ්ඩායම මේ දක්වා එක්දින තරග 5කට කී‍්‍රඩා කර තිබෙනවා. ඔවුන් ඉන් තරග 2ක් ජය ගත් අතර තරග 3ක් පරාජයට පත් වුණා. ,,එම කී‍්‍රඩාංගණයේ එක්දින තරග 32කට කී‍්‍රඩා කළ සත්කාරක එංගලන්ත පිල ඉන් තරග 21ක ජය වාර්තා කිරීමට සමත්ව තිබෙනවා. ,,ශී‍්‍ර ලංකාව සහ එංලන්තය අතර මෙම කී‍්‍රඩාංගණයේ එක්දින තරග 4ක් පවත්වා ඇති අතර ඉන් තරග 2 බැගින් ජය ගැනීමට දෙපිලම සමත් වුණා. 2006 වසරේදී එංගලන්ත පිලට එරෙහිව පැවති තරගයකදී ශතක වාර්තා කරමින් සනත් ජයසූරිය සහ උපුල් තරංග පළමු කඩුල්ලට ලකුණු 286ක වාර්තා ගත සබදතාවක් ගොඩනැගුවේද අද තරගය පැවැත්වීමට නියමිත ලීඞ්ස් හි හීඩින්ග්ලි කී‍්‍රඩාංගණයේදීයි."}
{"title":"පාස්කු ප්‍රහාරය සම්බන්ධයෙන් පත් කළ ජනපති කමිටුවේ වාර්තාව ප්‍රසිද්ධ කරන්න","authors":["සමන්ත කුමාර","නිශාන් ද සිල්වා"],"date":{"year":"2019","month":"06","date":"21"},"views":"1214","content":"පාස්කු ඉරිදා ප‍්‍රහාරය සම්බන්ධයෙන් සොයා බැලිමට ජනාධිපතිවරයා පත් කළ පරීක්ෂණ කමිටුවේ වාර්තාව ප‍්‍රසිද්ධියට පත් කළ යුතු බව පිවිතුරු හෙළ උරුමයේ නායක පාර්ලිමේන්තු මන්තී‍්‍ර උදය ගම්මන්පිල පවසනවා. ,,අදාළ වාර්තාවේ නිර්දේශවලට අනුව නියෝජ්‍ය පොලිස්පතිවරුන් 03දෙනෙකු ඇතුළු පොලිස් නිලධාරීන් 09දෙනෙකුට එරෙහිව අපරාධ පරීක්ෂණ ආරම්භ කරන ලෙස නීතිපතිවරයා විසින් වැඩබලන පොලිස්පතිවරයා වෙත දන්වා යැවීම සම්බන්ධයෙන් අදහස් දක්වමින් මන්තී‍්‍රවරයා මේ බව කියා සිටියා."}
{"title":"පාස්කු ප්‍රහාරය පිළිබඳ රජයේ පරීක්ෂණ ගැන සෑහීමකට පත් විය නොහැකි බව රජයේම ඇමතිවරයෙක් කියයි","authors":["නිශාන් ද සිල්වා"],"date":{"year":"2019","month":"06","date":"21"},"views":"1584","content":"පාස්කු ඉරිදා ප‍්‍රහාරය එල්ල වී අදට මාස 02ක් ගතව ඇතත්, මෙතෙක් ඒ සම්බන්ධයෙන් සෑහීමකට පත්විය හැකි පරීක්ෂණයක් සිදු කර නොමැති බව රාජ්‍ය අමාත්‍ය නිරෝෂන් පෙරේරා පවසනවා.,,කිහිපදෙනෙකු අත්අඩංගුවට ගත් පමණින් ත‍්‍රස්තවාදී කණ්ඩායමක් මර්දනය කළ නොහැකි බවයි රාජ්‍ය අමාත්‍යවරයා නෙත් නිවුස් වෙත කියා සිටියේ.,,,,ප‍්‍රහාරය එල්ල කළ කණ්ඩායම පිටුපස සිටි පාර්ශවයන් සහ ප‍්‍රහාරයෙන් පසු ඊට සම්බන්ධ පුද්ගලයින් ආරක්ෂා කිරීමට කටයුතු කළ පුද්ගලයින් පිළිබඳව ද විධිමත් පරීක්ෂණයක් සිදු කළ යුතු බවයි රාජ්‍ය අමාත්‍ය නිරෝෂන් පෙරේරා වැඩිදුරටත් පෙන්වා දුන්නේ."}
{"title":"\"ඉස්ලාම් ආගම අත්හරින පුද්ගලයන් මරා දමන්න\" රජය විසින්ම නිකුත් කරනා ඉස්ලාම් පෙළපොත් වල ඇති කරුණක් හෙළිවේ.!","authors":["සමන්ත කුමාර"],"date":{"year":"2019","month":"06","date":"21"},"views":"6045","content":"ඉස්ලාම් ආගම අත්හරින පුද්ගලයින් ඝාතනය කළ යුතු බව රජය මගින් නිකුත් කරන ඉස්ලාම් ධර්මය පිළිබඳ පෙළපොත් වල සඳහන් වන බව පාස්කු ඉරිදා ප‍්‍රහාරය ගැන සොයන පාර්ලිමේන්තු විශේෂ කාරක සභාව හමුවේ ඊයේ අනාවරණ කෙරුණා.,,ඒ, එම කාරක සභාව හමුවේ සාක්ෂි ලබා දුන් රිස්වින් ඉස්මායිත් නමැත්තා විසින්. එවැනි කරුණු පාසල් පෙළපොත්වල සඳහන්ව තිබියදී සහරාන් වැනි ත‍්‍රස්තවාදීන් බිහිකිරීමට සිරියාව හෝ වෙනත් රටක සහය අවශ්‍ය නොවන බවයි ඔහු පෙන්වා දුන්නේ. ,,2013 වසරේදී තමන් ඉස්ලාම් ආගමෙන් ඉවත්වූ බවත්, ඒ හේතුවෙන් මරණ තර්ජනවලට පවා මුහුණ දීමට සිදුවූ බවත්, රිස්වින් ඉස්මායිත් පාර්ලිමේන්තු විශේෂ කාරක සභාව හමුවේ වැඩිදුරටත් ප‍්‍රකාශ කළා"}
{"title":"පාප්වහන්සේ බැහැ දැකීමට කාදිනල් හිමියන් වතිකානුවට යයි (VIDEO)","authors":["දිනුක් හේවාවිතාරණ"],"date":{"year":"2019","month":"06","date":"21"},"views":"2608","content":"පුද්ගලයන් 250 කට අධික පිරිසක් ඝාතනයට ලක්වූ පාස්කු ඉරිදා බෝම්බ ප්‍රහාරය සම්බන්ධයෙන් ලැබී තිබු බුද්ධි අංශ වාර්තා සැලකිල්ලට නොගැනීම \"පුර්ණ උනන්දුවක් නොමැතිකම\" මත සිදු වුවක් බව කොළඹ අගරදගුරු අතිඋතුම් කාදිනල් මැල්කම් රංජිත් හිමිපාණන් වහන්සේ වතිකානුවේදී ප්‍රකාශ කර තිබෙනවා. ඒ එම ප්‍රහාරය සම්බන්ධයෙන් රජය ගත් ක්‍රියා මාර්ග සෑහීමට පත්විය නොහැකි බවට වන තදබල විවේචනයක්ද සමගින් වීමද විශේෂත්වයක්.,,කාදිනල් මැල්කම් රංජිත් හිමිපාණන් වතිකානුවේදී අතිඋතුම් ශුද්ධ වූ ෆ්‍රැන්සිස් පාප්වහන්සේ බැහැ දැකීමට පැය කිහිපයකට පෙර රොයිටර් පුවත් සේවය සමග සම්මුඛ සාකච්ජාවකට එක්වෙමින් මේ බව ප්‍රකාශ කර සිටියා.,,ඉස්ලාමිය අන්තවාදී සංවිධානයක් විසින් සිදුකරනු ලැබූ පාස්කු ඉරිදා බෝම්බ ප්‍රහාරය සම්බන්ධයෙන් වන රූපමය රූප රැගත් වීඩියෝවක් මෙම හමුවේදී කාදිනල් මැල්කම් රංජිත් හිමිපාණන් විසින් ශුදතුම් පාප්වහ්න්සේට පෙන්වීමට නියමිතව තිබු බවයි රොයිටර් පුවත් සේවය වාර්තා කර සිටියේ.,,\" රජය පැත්තෙන් බරපතල ආකාරයෙන් වගකීම් විරහිතව කටයුතු කළ බවක් පෙනෙන්නට තිබෙනවා. දැන් ඔවුන් සියලු වර්ගවල කමිටු සහ කොමිෂන් සභා පත් කර ඇති අතර, දෙපාර්ශ්වය අතර ආරවුල් ඇති වෙමින් තිබේනවා. ඔවුන් දන්නවා මේ සිදුවීමට කවුද වගකිව යුත්තේ කියලා. ඉන්දීය බුද්ධි අංශ විසින් අපේ‍්‍රල් 4 වන දින එල්ල විය හැකි මෙම ප‍්‍රහාරය පිළිබඳව ප‍්‍රථම වරට ශ්‍රී ලංකාවට දැනුම් දුන් බවත් පසුව පිපිරුම් සිදු වූ දින උදෑසන 6.45 ට දුරකථන ඇමතුමක් මගින් ද ඇතුළුව තෙවතාවක් දැනුම් දුන් බවට \" කාදිනල් හිමිපාණන් ප්‍රකාශ කර සිටියා.,,“නමුත් කිසිවෙකු එය බැරෑරුම් ලෙස සැලකුවේ නැහැ. ප්‍රහාරයක් සැලසුම් කර ඇති බව මා දැන සිටියේ නම් මම පල්ලි වසා දමා ජනතාවට ගෙදර යන ලෙස දැනුම් දී එසේ හෝ මෙම ව්‍යසනය වළක්වා ගත හැකිව තිබුණා යැයි රොයිටර් පුවත් සේවය නැගු ප්‍රශ්නයකට පිළිතුරු දෙමින් කාදිනල් හිමිපාණන් පැවසීය.,,“සෑම කෙනෙක්ම උත්සාහ කරන්නේ අනෙක් අයට දොස් පැවරීමටයි. කරුණු සැඟවීමට උත්සාහයක යෙදී සිටිනවා. ඊට සම්බන්ධව ඇතැම් ප්‍රභලයින් ගේ වරදකාරිත්වය පවා සැක සහිත විය හැකි බැවින් ඔවුන් එය සැඟවීමට උත්සාහ දරණ බවක් පෙනී යනවා. රජයේ පැත්තෙන් සහ ආරක්ෂාව සඳහා වගකිව යුතු විවිධ ආයතනවල මේ සම්බන්ධයෙන් පූර්ණ උනන්දුවක් නොමැති භාවය මනාව පෙන්නුම් කරන බවද\" මෙහිදී  කාදිනල් හිමියන් ප්‍රකාශ කර සිටියා.,,ඉන් අනතුරුව වතිකනුවේදී මාධ්‍ය හමුවකට එක්වූ කාදිනල් හිමියන් බෝම්බ ප්‍රහාරයෙන් විපතට පත්වූ පුද්ගලයින්ගේ පවුල් වල ඥාතින් තමන් සමග අදහස් බෙදා ගත් අයුරු පිළිබද මාධ්‍ය වෙත ලතින් භාෂාවෙන් සිදුකළ අතර එහිදී ඇතැම් අවස්ථා වලදී උන්වහන්සේ හැඟීම්බරවූ ආකාරයද දැක ගත හැකි විය."}
{"title":"අණ නොතැකූ ත්‍රී රෝද රථයකට ගම්පහදී වෙඩි","authors":["සමන්ත කුමාර"],"date":{"year":"2019","month":"06","date":"20"},"views":"5160","content":"ගම්පහ නගරයේ පොලිස් මාර්ග බාධකයේදී අණ නොතකා ධාවනය කළ තී‍්‍ර රෝද රථයකට පොලීසිය වෙඩි තබා තිබෙනවා. එහිදී තුවාල ලැබූ තී‍්‍ර රෝද රථ රියදුරා ප‍්‍රතිකාර සඳහා ගම්පහ රෝහලට ඇතුළත් කර ඇති බවයි පොලිස් මාධ්‍ය ප‍්‍රකාශක කාර්යාලය පැවසුවේ. තුවාලකරු අදාළ අවස්ථාවේ බීමත්ව සිට ඇති බව ද අනාවරණ වී ඇතැයි පොලීස් මාධ්‍ය ප‍්‍රකාශක කාර්යාලය පැවසුවා. ,,අදාළ තී‍්‍ර රෝද රථය නතර කරන ලෙස ගම්පහ නගරයේ මාර්ග බාධකයේ සිටි පොලිස් නිලධාරීන් සංඥා කළ අවස්ථාවේදී එම අණ නොතකා අදාළ රියදුරු තී‍්‍ර රෝද රථය ධාවනය කර තිබෙනවා.,,එම අවස්ථාවේ ගම්පහ මූලස්ථාන පොලිස් පරීක්ෂකවරයා පොලිස් ජීප් රථයකින් අදාළ තී‍්‍ර රෝද රථයේ පිටුපස ලූහුබැඳ ගොස් එය නැවැත්වීමට සංඥා කළ ද අදාළ රියදුරු එම අණ නොතකා තී‍්‍ර රෝද රථය ධාවනය කර ඇති බවයි පොලීසිය පැවසුවේ."}
{"title":"පරීක්ෂණ කඩිනම් කරන්න - ජනපති කියයි","authors":["සමන්ත කුමාර"],"date":{"year":"2019","month":"06","date":"20"},"views":"1510","content":"පාස්කු ඉරිදා ත‍්‍රස්ත ප‍්‍රහාරයෙන් පසුව සුළු වැරදි සම්බන්ධයෙන් ත‍්‍රස්තවාදය වැළැක්වීමේ පනත යටතේ අත්අඩංගුවට ගත් පුද්ගලයන්ට අදාළ පරීක්ෂණ කඩිනම් කරන ලෙස ජනාධිපති මෛතී‍්‍රපාල සිරිසේන මහතා උපදෙස් ලබා දී තිබෙනවා.,,ඒ, ජාතික ආරක්ෂක කමිටුව ඊයේ පස්වරුවේ ජනාධිපති කාර්යාලයේදී රැුස්වූ අවස්ථාවේදීයි. අදාල පරීක්ෂණ අවසන් කර ත‍්‍රස්තවාදයට සම්බන්ධ නොමැති සියලූ දෙනා නිදහස් කිරීමේ කටයුතු කඩිනම් කරන ලෙස ජනාධිපතිවරයා එහිදී ආරක්ෂක අංශ වෙත උපදෙස් ලබා දුන් බවයි ජනාධිපති මාධ්‍ය අංශය පැවසුවේ. ,,රටේ ආරක්ෂක වැඩපිළිවෙළ සහ වත්මන් තත්ත්වය පිළිබඳ මෙහිදී දීර්ඝ වශයෙන් සාකච්ඡාවට ලක්වූ අතර ජාතික ආරක්ෂාව වෙනුවෙන් ගෙන යන වැඩපිළිවෙළ ද සමාලෝචනයට ලක් කෙරුණා.,,ආගමික උත්සව සහ මහජන හමුවීම් පැවැත්වෙන ස්ථානවල ආරක්ෂාව සහතික කිරීමට අඛණ්ඩව පියවර ගැනීමේ වැදගත්කම ද ජනාධිපතිවරයා එහිදී පැහැදිළි කර තිබෙනවා.,,අග‍්‍රාමාත්‍යවරයා, කතානායකවරයා සහ පක්ෂ විපක්ෂ ජ්‍යෙෂ්ඨ මැති ඇමතිවරුන් රැසක් සහ ආරක්ෂක ප‍්‍රධානීන් මෙම අවස්ථාවට එක්ව සිටි බව ද ජනාධිපති මාධ්‍ය අංශය පැවසුවා."}
{"title":"රවීට සහ බිරිඳට CIDට ප‍්‍රකාශයක් දෙන්නැයි නියෝග","authors":["අධිකරණ වාර්තාකරු"],"date":{"year":"2019","month":"06","date":"20"},"views":"1297","content":"මහ බැංකු බැඳුම්කර සිද්ධිය සම්බන්ධයෙන් සොයා බැලූ ජනාධිපති කොමිසම හමුවේ අසත්‍ය සාක්ෂි ලබා දීම සම්බන්ධයෙන් අමාත්‍ය රවී කරුණානායකට සහ ඔහුගේ බිරිඳට ලබන මස 07වනදා අපරාධ පරීක්ෂණ දෙපාර්තමේන්තුව හමුවේ ප‍්‍රකාශයක් ලබා දෙන ලෙස කොළඹ ප‍්‍රධාන මහේස්ත‍්‍රාත් අධිකරණය අද නියෝග කළා.,,අමාත්‍යවරයාගේ දියණිය වන ඔනෙලා කරුණානායකට ද මේ මස 26වනදා අපරාධ පරීක්ෂණ දෙපාර්තමේන්තුව හමුවේ පෙනී සිට ප‍්‍රකාශයක් ලබා දෙන ලෙසයි කොළඹ ප‍්‍රධාන මහේස්ත‍්‍රාත් ලංකා ජයරත්න එහිදී නියෝග කළේ.,,මෙම සිද්ධිය සම්බන්ධයෙන් සිදු කෙරෙන පරීක්ෂණවලට, අදාළ පිරිසගෙන් වැඩිදුර ප‍්‍රකාශ ලබා ගැනීම අවශ්‍ය බවට පොලීසිය කළ දැනුම්දීමක් අනුවයි අධිකරණය මෙම නියෝගය නිකුත් කළේ."}
{"title":"සාලි, විශේෂ කාරක සභාවට බොරු සාක්ෂි දුන් බව හලීම් කියයි","authors":["දිල්ෂාන් තුෂාර","සමන්ත කුමාර"],"date":{"year":"2019","month":"06","date":"20"},"views":"1650","content":"බස්නාහිර පළාත් හිටපු ආණ්ඩුකාර අසාද් සාලි පාස්කු ඉරිදා ප‍්‍රහාරය සම්බන්ධයෙන් සොයා බලන විශේෂ කාරක සභාව හමුවේ අසත්‍ය සාක්ෂි ලබා දී ඇති බව අමාත්‍ය අබ්දුල් හලීම් පවසනවා. අද පාර්ලිමේන්තුවේදී ප‍්‍රකාශයක් කරමින් ඔහු මේ බව කියා සිටියා. ,, එහිදී වැඩිදුරටත් අදහස් දැක්වූ අමාත්‍යවරයා. ,, සභානායක අමාත්‍ය ලක්ෂ්මන් කිරිඇල්ල ද මෙහිදී අදහස් පළ කළා."}
{"title":"මැදියම් රැයට පෙරම දුම්රිය කිහිපයක් අවලංගුවීමෙන් කොළඹ කොටුව දුම්රිය ස්ථානයේ නොසන්සුන්තාවක් (UPDATE)","authors":["සමන්ත කුමාර"],"date":{"year":"2019","month":"06","date":"20"},"views":"2159","content":"අද රාති‍්‍රයේ ධාවනයවිමට නියමිතව තිබූ රාතී‍්‍ර තැපැල් දුම්රිය 05ක් අවලංගු කර තිබෙනවා. අද රාති‍්‍රයේ ධාවනය කිරීමට නියමිතව තිබූ තවත් දුම්රිය කිහිපයක් අවලංගු කිරීමට යාම හේතුවෙන් කොළඹ කොටුව දුම්රිය ස්ථානයේදී නොසුන්සුන්තාවක් ද ඇතිවුණා.,,පොලීසිය මැදිහත්වීමෙන් එම තත්ත්වය පාලනය කෙරුණු අතර දුම්රිය කිහිපයක් නැවත ධාවනයට එක් කෙරුණා. ,,සාකච්ඡා අසාර්ථකයි - අද මධ්‍යම රාති‍්‍රයේ සිට දුම්රිය වර්ජනයක්,,20-06-2019 19:12,,මුදල් අමාත්‍යවරයා සමග පැවැති සාකච්ඡුාව අසාර්ථකවීම හේතුවෙන් අද මධ්‍යම රාති‍්‍රයේ සිට වැඩවර්ජනයක් ආරම්භ කිරීමට දුම්රිය වෘත්තීය සමිති තීරණය කර තිබෙනවා.,,දුම්රිය පාලකවරුන්ගේ සංගමයේ සභාපති ලාල් ආරියරත්න පැවසුවේ දුම්රිය පාලකවරුන්, දුම්රිය රියදුරන්, ස්ථානාධිපතිවරුන් ඇතුළු වෘත්තීය සමිති කිහිිපයක් මෙම වැඩවර්ජනයට එක්වන බවයි."}
{"title":"පාස්කු ප්‍රහාරය : නියෝජ්‍ය පොලිස්පතිවරුන් ඇතුළු පොලිසියේ 09කට එරෙහිව විනය ක්‍රියා මාර්ග ගන්න - නිතිපති උපදෙස් දෙයි","authors":["දිනුක් හේවාවිතාරණ"],"date":{"year":"2019","month":"06","date":"20"},"views":"2334","content":"“2019 අපේ‍්‍රල් 21 වන දින දිවයිනේ ස්ථාන කිහිපයක සිදුවූ පිපිරීම් සම්බන්ධ සිදුවීම් මාලාව විමර්ශනය කිරීම සඳහා පත් කරන ලද විශේෂ විමර්ශන මණ්ඩලය” විසින් පසුගිය ජුනි මස 07 වෙනිදා ලබාදී ඇති අවසන් වාර්තාවේ නිර්දේශයන්ට අනුව නියෝජ්‍ය පොලිස්පතිවරුන් තිදෙනෙකු ඇතුළු පොලිසියේ නිලධාරීන් 09 දෙනෙකුට එරෙහිව විනය ක්‍රියා මාර්ග ගන්නා ලෙස නීතිපතිවරයා අද (20) නියෝග කර ඇති බව වාර්තා වනවා.,,එම කමිටුවේ අවසන් නිර්දේශ මත මෙම සිදුවීම සම්බන්ධයෙන් අදාළ පොලිස් නිලධාරීන්ට එරෙහිව සුදුසු සාපරාධි සහ විනය ක්‍රියා මාර්ග ගන්නා ලෙසයි මෙහිදී නීතිපති ජනාධිපති නීතිඥ දප්පුල ද ලිවේරා මහතා වැඩබලන පොලිස්පති චන්දන වික්‍රමරත්නට දැනුම් දී ඇත්තේ.,,ඒ අනුව නීතිපතිවරයාගේ නිර්දේශ මත නියෝජ්‍ය පොලිස්පතිවරුන් තිදෙනෙකු, ජේෂ්ඨ පොලිස් අධිකාරිවරයෙක්, පොලිස් අධිකාරිවරයෙක්, සහකාර පොලිස් අධිකාරිවරුන් දෙදෙනෙකුට සහ කටාන හා ජම්පටා විදියේ පොලිස් ස්ථානාධිපතිවරුන්ට එරෙහිව විනය ක්‍රියා මාර්ග ගන්නා ලෙසයි දැනුම් දී ඇත්තේ."}
{"title":"ජෙෆ්රි ඇලෝසියස්ට විදේශගතවීම සඳහා දුන් අවසරය අධිකරණය අවලංගු කරයි","authors":["අධිකරණ වාර්තාකරු   "],"date":{"year":"2019","month":"06","date":"20"},"views":"1441","content":"පර්පචුවෙල් ටෙ‍්‍රෂරීස් සමාගමේ සභාපති ජෙෆ්රි ඇලෝසියස්ට විදෙස්ගත වීමට මීට පෙර ලබා දී තිබූ අවසරය අත්හිටුවීමට කොළඹ ප‍්‍රධාන මහෙස්ත‍්‍රාත් අධිකරණය අද නියෝග කළා.,,ඒ, අදාළ නියෝගය අවලංගු කරන ලෙස නීතිපතිවරයා කළ ඉල්ලීමක් සලකා බැලීමෙන් අනතුරුවයි.,,සිය දියණියගේ විවාහ මංගල උත්සවයට සහභාගීවීම සඳහා ජෙෆ්රි ඇලෝසියස්ට ජූලි 01වනදා සිට 11 වනදා දක්වා සිංගප්පූරුවේ සංචාරය කිරීමට කොළඹ ප‍්‍රධාන මහේස්ත‍්‍රාත් ලංකා ජයරත්න මීට පෙර අවසර ලබා දුන්නා."}
{"title":"අබ්දුල් රාසික්ගෙන් විශේෂ කාරක සභාවට පැය එකහමාරක සාක්ෂියක් (UPDATE)","authors":["දිල්ශාන් තුෂාර ","සමන්ත කුමාර"],"date":{"year":"2019","month":"06","date":"20"},"views":"2766","content":"ශ‍්‍රී ලංකා තව්හිද් ජමාද් සංවිධානයේ මහ ලේකම් අබ්දුල් රාසික් පාස්කු ඉරිදා ප‍්‍රහාරය ගැන සොයන පාර්ලිමේන්තු විශේෂ කාරක සභාව අද සාක්ෂි ලබා දුන්නා,, පැය එකහමාරක පමණ කාලයක් කමිටු සාමාජිකයන්ගේ ප‍්‍රශ්ණවලට ඔහු පිළිතුරු ලබා දුන් බවයි නෙත් නිවුස් වාර්තාකරු පැවසුවේ ,,එහිදී තව්හිද් ජමාද් සංවිධාන ජාලය පිළිබඳ ඔහු මෙලෙස කරුණු දැක්වුවා,, තව්හිද් සංවිධානවලට එල්ල වන චෝදනා සම්බන්ධයෙන් ද කමිටු සාමාජිකයින් මෙහිදී ප‍්‍රශ්ණ කළාග  ,,  ,,-----------------------------------------------------------------------------------------------------------------,,අබ්දුල් රාසික් පාර්ලිමේන්තු විශේෂ කාරක සභාව හමුවේ සාක්ෂි දීම අරඹයි,,20-06-2019 15:21,,පාස්කු ඉරිදා ප‍්‍රහාරය ගැන සොයන පාර්ලිමේන්තු විශේෂ කාරක සභාව පාර්ලිමේන්තු සංකීර්ණයේදී මීට නොබෝ වේලාවකට පෙර රැස්වුණා.,,ශ‍්‍රී ලංකා තව්හිද් ජමාද් සංවිධානයේ මහ ලේකම් අබ්දුල් රාසික් එම කාරක සභාව හමුවේ මේවනවිට සාක්ෂි ලබා දෙමින් සිටිනවා.,,පස්වරු 02 .45ට පමණ ඔහු සාක්ෂි ලබා දීම සඳහා කාරක සභාව හමුවට පැමිණි බවයි එහි සිටින නෙත් නිවුස් වාර්තාකරු පැවසුවේ."}
{"title":"කොළඹ ඇතුළු ප‍්‍රදේශ කිහිපයකට ලබන සෙනසුරාදා පැය 15ක ජල කප්පාදුවක්","authors":["කසුන් කැළුම්"],"date":{"year":"2019","month":"06","date":"20"},"views":"1934","content":"කොළඹ මහ නගර සභා බලප‍්‍රදේශය ඇතුළු ප‍්‍රදේශ කිහිපයකට ලබන සෙනසුරාදා පැය 15ක කාලයක් ජල සැපයුම අත්හිටුවන බව ජාතික ජලසම්පාදන හා ජලාපවාහන මණ්ඩලය පවසනවා.,,ඒ අනුව කොළඹ, දෙහිවල ගල්කිස්ස, කෝට්ටේ, කඩුවෙල යන මහ නගර සභා බලප‍්‍රදේශවලට මෙලෙස ජල සැපයුම අත්හිටවනු ඇති.,,එමෙන්ම මහරගම, බොරලැස්ගමුව, කොලොන්නාව යන නගර සභා බලප‍්‍රදේශවලට මෙන්ම කොටිකාවත්ත - මුල්ලේරියාව ප‍්‍රාදේශීය සභා බලප‍්‍රදේශයට සහ රත්මලාන සහ සොයිසාපුර මහල් නිවාස වලට ද ලබන සෙනසුරාදා ජල සැපයුම අත්හිටුවනවා.,,අදාළ ප‍්‍රදේශවලට ලබන සෙනසුරාදා පෙරවරු 09 සිට මධ්‍යම රාතී‍්‍ර 12 දක්වා ජල සැපයුම අත්හිටුවෙන බවයි ජාතික ජල සම්පාදන හා ජලාපවාහන මණ්ඩලය පැවසුවේ."}
{"title":"ජනාධිපති කාර්ය මණ්ඩල හිටපු ප‍්‍රධානියාට සහ දැව සංස්ථාවේ හිටපු සභාපතිට ස්ථීර ත‍්‍රිපුද්ගල මහාධිකරණයේ නඩු","authors":["අධිකරණ වාර්තාකරු"],"date":{"year":"2019","month":"06","date":"20"},"views":"1456","content":"අල්ලස් චෝදනා ලබා  සිටින ජනාධිපති කාර්ය මණ්ඩල හිටපු ප‍්‍රධානී ආචාර්ය කුසුම්දාස මහානාම සහ රාජ්‍ය දැව සංස්ථාවේ හිටපු සභාපති පී. දිසානායකට එරෙහිව අල්ලස් කොමිසම අද ස්ථීර ත‍්‍රිපුද්ගල මහාධිකරණයේ නඩු පවරනු ලැබුවා.,,ඒ, අධිචෝදනා 24ක් යටතේයි. ස්ථීර ත‍්‍රිපුද්ගල මහාධිකරණයේ නඩු පැවරීම සදහා අගවිනිසුරු ජයන්ත ජයසූරිය අල්ලස් කොමිෂන් සභාවට මීට පෙර අවසර ලබා දී තිබුණා.,,කන්තලේ සීනි සමාගමට අයත් යන්ත‍්‍ර සූත‍්‍ර සහ ගොඩනැගිලි පවරා දීමට අනුමැතිය ලබා දීමට ඉන්දියානු සමාගමකින් රුපියල් කෝටි 54ක අල්ලසක් ඉල්ලා ඉන් රුපියල් කෝටි දෙකක් ලබා ගත් බවටයි මෙම නිලධාරීන් දෙදෙනාට චෝදනා එල්ල වී ඇත්තේ."}
{"title":"වොක්ස්වැගන් ගැන ප්‍රශ්නයට පාර්ලිමේන්තුවේදී ලැබුණු පිළිතුර ","authors":["ලහිරු කපුගේ"],"date":{"year":"2019","month":"06","date":"20"},"views":"2676","content":"වොක්ස්වැගන් කර්මාන්තශාලාව සම්බන්ධයෙන් අද (20) පාර්ලිමේන්තුවේදී සංවාද ඇති වුණා. ඒ, පාර්ලිමේන්තු මන්ත‍්‍රී දයාසිරි ජයසේකර එහි කටයුතු පිළිබඳ ප‍්‍රශ්න කිරීමත් සමගයි.,,එහිදී දයාසිරි ජයසේකර මන්ත‍්‍රීවරයා සහ සභානායක අමාත්‍ය ලක්ෂ්මන් කිරිඇල්ල අතර සංවාදයක් ඇති වුණා. ,,,,සංවර්ධන උපාය මාර්ග, ජාත්‍යන්තර වෙළඳ කටයුතු අමාත්‍ය මලික් සමරවික‍්‍රම ද මෙහිදී අදහස් පළ කළා. ,,,,මලික් සමරවික‍්‍රම අමාත්‍යවරයාගේ එම ප‍්‍රකාශයට දයාසිරි ජයස්කර මන්ත‍්‍රීවරයා යළි ප‍්‍රතිචාර දැක්වූවා. එහිදී ඔහු කියා සිටියේ ජනතාව සිතා සිටියේ වොක්ස්වැගන් රථයක් මෙම කර්මාන්තශාලාවේදී නිෂ්පාදනය වෙනු ඇති බවයි යන්නයි."}
{"title":"මහානාම සහ දිසානායකට එරෙහි නඩුව පළමුවෙනි විශේෂ මහාධිකරණයට","authors":["දිනුක් හේවාවිතාරණ"],"date":{"year":"2019","month":"06","date":"20"},"views":"1641","content":"කන්තලේ සීනි සමාගමට අයත් යන්ත්‍රසූත්‍ර සහ ගොඩනැගිලි පවරා දීමට අනුමැතිය ලබා දීමට පෞද්ගලික සමාගමකින් අල්ලස් වශයෙන් රුපියල් කෝටි 54ක් ඉල්ලා ඉන් රුපියල් කෝටි දෙකක් ලබාගත් බව කියන ජනාධිපති කාර්ය මණ්ඩලයේ හිටපු ප්‍රධානී ආචාර්ය කුසුම් දාස මහානාම සහ රාජ්‍ය දැව සංස්ථවේ හිටපු සභාපති පී. දිසානායකට එරෙහිව අල්ලස් කොමිසම පළමුවෙනි විශේෂ මහාධිකරණය හමුවේ අද (20) නඩු පවරනු ලැබුවා.,,අල්ලස් කොමිසමේ අධ්‍යක්ෂක ජනරාල්වරයා මෙහිදී විත්තිකරුවන් දෙදෙනාට එරෙහිව චෝදනා 24ක් යටතේ විශේෂ මහාධිකරණය හමුවේ නඩු පවරා ඇති අතර, එම නඩුව සඳහා සාක්ෂිකරුවන් 46 දෙනෙකුද නම් කර තිබෙනවා.,,2018 වර්ෂයේ මැයි මස 08 වෙනිදා කොළඹ ප්‍රධාන පෙලේ හෝටලයක රථ ගාලකදී මෙම විත්තිකරුවන් දෙදෙනා අදාල අල්ලස් මුදල් ලබා ගෙන ගණන් කරමින් සිටියදී අල්ලස් කොමිසමේ විශේෂ විමර්ශන කණ්ඩායමේ නිලධාරින් විසින් අත්අඩංගුවට ගනු ලැබුවා.,,අල්ලස් හෝ දූෂණ විමර්ශන කොමිසම වෙත පැමිණීල්ලක් ඉදිරිපත් කර තිබුණේ නො. 27/9,  රොස්මිඞ් පෙදෙස, කොළඹ 07 ලිපිනැති එම්. ජී.ෂුගර් ලංකා පුද්ගලික සමාගමේ ප‍්‍රධානී නඩරාජා නැමැති ඉන්දීය ජාතිකයා විසින්."}
{"title":"හකීම් ජාත්‍යන්තර හමුවේ කළ ප‍්‍රකාශයකට විරෝධය","authors":["කසුන් කැළුම්"," ලහිරු කපුගේ"],"date":{"year":"2019","month":"06","date":"20"},"views":"2917","content":"පාස්කු ඉරිදා ප‍්‍රහාරයට සම්බන්ධ පුද්ගලයින් සියලූදෙනා මේ වනවිට අත්අඩංගුවට ගෙන සිටින බවට හිටපු අමාත්‍ය රාවුෆ් හකීම්  ඕස්ටේ‍්‍රලියානු මාධ්‍යයක් වෙත කළ ප‍්‍රකාශයට ඒකාබද්ධ විපක්ෂය ප‍්‍රතිචාර දැක්වූවා.,,පාර්ලිමේන්තු මන්ත‍්‍රී ශෙහාන් සේමසිංහ කියා සිටියේ පාස්කු ප‍්‍රහාරයට සම්බන්ධ පුද්ගලයින්ට මුදල් ලබාදුන් සියලූ දෙනා තවමත් නිදැල්ලේ පසුවන බවයි. ,,,,පාස්කු ප‍්‍රහාරයට සම්බන්ධ සියලූදෙනා අත්අඩංගුවට ගෙන සිටින බව හිටපු අමාත්‍ය රවුෆ් හකීම් පැවසුවද පාර්ලිමේන්තු මන්ත‍්‍රී ෆීල්ඞ් මාර්ෂල් සරත් ෆොන්සේකා ඉකුත්දා කියා සිටියේ තවමත් රට අනාරක්ෂිත තත්වයක පවතින බවයි."}
{"title":"හෙරොයින් ජාවාරම් සිද්ධියට ආබාධිත සෙබලාට කොළඹ මහාධිකරණයෙන් බරපතල වැඩ සහිතව ජීවිතාන්තය දක්වා සිරදඩුවම්","authors":["දිනුක් හේවාවිතාරණ"],"date":{"year":"2019","month":"06","date":"20"},"views":"4668","content":"යුධ හමුදාවේ හිටපු, ආබාධිත සෙබලෙකුට කොළඹ මහාධිකරණ විනිසුරු ශෂි මහෙන්ද්‍රන් විසින් බරපතල වැඩ සහිතව ජිවිතාන්තය දක්වා සිර දඩුවම් නියම කරනු ලැබුවා.,,ඒ හෙරොයින් ග්‍රෑම් 2.77ක් ලඟ තබා ගෙන ජාවරම් කිරිමේ චෝදනාවකටයි. ,,කොළඹ අපරාධ පරික්ෂණ කොට්ඨාෂයේ නිලධාරින් කණ්ඩායමක් 2013 වර්ෂයේ අගෝස්තු මස 09 වෙනිදා කොළඹ ඇන්ඩෲ වත්ත ප්‍රදේශයේදී සිදුකල වැටලිමකදී සැකකරුව අත්අඩංගුවට ගෙන අධිකරණය හමුවට ඉදිරිපත් කර තිබුණා.,,කොටි ත්‍රස්තවාදින්ට එරෙහිව පැවති යුද්ධයේදි සක්‍රිය දායකත්වය ලබාදී තිබු මෙම විත්තිකරු, යුධ භුමියේදී එල්ලවු බෝම්බ ප්‍රහාරයකින් ඔහුගේ එක් ඇසක් අහිමිව ගොස් ඇති අතර ඒ අනුව ඔහු ආබාධිත තත්ත්වයට පත්ව ඇති බවට නඩු විභාගයේදී හෙළි වුණා."}
{"title":"උක් ගොවීන් කලබල වී පාර්ලිමේන්තු වටරවුමට එයි","authors":["හේමන්ත කහවලගේ"],"date":{"year":"2019","month":"06","date":"20"},"views":"2273","content":"උක් ගොවීන් පිරිසක් බත්තරමුල්ල පාර්ලිමේන්තු වටරවුම ඉදිරිපිට විරෝධතාවක නිරත වනවා.,,ඔවුන් මෙලෙස විරෝධතාවයේ නිරත වන්නේ සෙවනගල සීනි කර්මාන්ත ශාලාව පෞද්ගලීකරණය කිරීමට එරෙහිවයි.,,ආණ්ඩුව ඌන උපයෝජන වත්කම් පනත යටතේ එම සීනි කර්මාන්ත ශාලාව පෞද්ගලික අංශයට පැවරීමට උත්සහ දරණ බවටයි ඔවුන් චෝදනා කරන්නේ. මෙම විරෝධතාව හේතුවෙන් පාර්ලිමේන්තු වටරවුම ආශ‍්‍රිත ප‍්‍රදේශයේ රථ වාහන තදබදයක් ද පවතින බව නෙත් නිවුස් වාර්තාකරු ප‍්‍රකාශ කළා."}
{"title":"ඉසුරට අලුත් තනතුරක්","authors":["ඉෂාර සුපෙම් මානගේ"],"date":{"year":"2019","month":"06","date":"20"},"views":"2327","content":"බස්නාහිර පළාත් හිටපු ප්‍රධාන අමාත්‍ය ඉසුර දේවප්‍රිය මධ්‍යම පරිසර අධිකාරියේ සභාපතිවරයා ලෙස පත් කර තිබෙනවා.,,මීට පෙර එම තනතුර දැරු ඒ.ජේ.එම්.මුසම්මිල් බස්නාහිර පළාත් ආණ්ඩුකාර තනතුරට ජනාධිපතිවරයා විසින් පත් කිරීම නිසා මධ්‍යම පරිසර අධිකාරියේ සභාපති තනතුර පසුගිය කාලයේ පුරප්පාඩු පැවතියා."}
{"title":"කොළඹ සියලු තොග වෙළඳසැල් පෑලියගොඩට ","authors":["සජිත් තිලකරත්න"],"date":{"year":"2019","month":"06","date":"20"},"views":"6830","content":"ශ‍්‍රී ලංකා ඉඩම් ගොඩකිරීමේ සහ සංවර්ධනය කිරීමේ සංස්ථා සංශෝධන පනත් කෙටුම්පත ඊයේ (19) පාර්ලිමේන්තුවේදී සම්මත වුණා.,,එහිදී ශ‍්‍රී ලංකා ඉඩම් ගොඩකිරීමේ සංස්ථාවේ නම ශ‍්‍රී ලංකා ඉඩම් සංවර්ධනය කිරීමේ සංස්ථාව ලෙස සංශෝධනය කිරීම ද සිදු වුණා.,,මෙම විවාදයට එක්වෙමින් ජනතා විමුක්ති පෙරමුණේ පාර්ලිමේන්තු මන්ත‍්‍රී සුනිල් හදුන්නෙත්ති එහි නම සංශෝධනය කිරීම සම්බන්ධයෙන් ප‍්‍රශ්න කළා. ,,,,මේ, විවාදයට පාර්ලිමේන්තු මන්ත‍්‍රී ආචාර්ය සරත් අමුණුගම ද එක් වුණා. ,,,,විපක්ෂය වෙනුවෙන් පාර්ලිමේන්තු මන්ත‍්‍රී වාසුදේව නානායක්කාර අදහස් පළ කළා. එහිදී ප්‍රකාශ කෙරුණේ මේ රටේ ආයෝජනය කරන්න එන අයට රටේ දේපළ ඉඩකඩම්වල අයිතියක් අවශ්‍ය නැති බවයි.,,,,මෙම විවාදයට එක්වෙමින් මහනගර හා බස්නාහිර සංවර්ධන අමාත්‍ය පාඨලී චම්පික රණවක පැවසුවේ කොළඹ තිබෙන සියලු තොග වෙළඳසැල් පෑලියගොඩ ප‍්‍රදේශයට රැගෙනයාමට සැලසුම් කර ඇති බවයි."}
{"title":"බදියුදීන් ද නැවත දීවුරුම්දීමේ ඉඩකඩ ඇති බව කියයි","authors":["දිල්ෂාන් තුෂාර"],"date":{"year":"2019","month":"06","date":"20"},"views":"2608","content":"පාර්ලිමේන්තු මන්ත‍්‍රී රිෂාඞ් බදියුදීන් නැවත අමාත්‍ය ධුරය භාරගැනීමට කටයුතු කළහොත් ඔහුට එරෙහිව යළි විශ්වාසභංග යෝජනාවක් ගෙන ඒමට ඒකාබද්ධ විපක්ෂයේ මන්ත‍්‍රී කණ්ඩායම තීරණය කර තිබෙනවා.,,කබීර් හෂීම් සහ අබ්දුල් හලීම් ඊයේ (19) යළි අමාත්‍ය ධුරවල දිවුරුම් දුන් අතර ඒ පිළිබඳ අදහස් දක්වමින් පාර්ලිමේන්තු මන්ත‍්‍රී රංජිත් ද සොයිසා මේ බව කියා සිටියා. ,,එහිදී \"මාසයක් යන්න කලින් කිසිදු පරීක්ෂණයකින් තොරව නැවත කබීර් හෂීම් සහ තවත් අයෙක් දිවුරුම් දුන්නා. මේ නාට්‍යයම තිලක් මාරපන, රවී කරුණානායක, විජයකලා මහේෂ්වරන් සිද්ධිවලදී සිදු වූවා සේම සියලු දෙනා ලබන සතිය වෙනකොට දිවුරුම් දෙනවා. රිෂාඩ් බදියුදීන් මන්ත්‍රිවරයා නැවත ඇමතිවරයෙක් විදිහට යළිත් දිවුරුම් දීමට බොහෝ සේ ඉඩකඩ තියෙනවා.\" යනුවෙන් සඳහන් කළා."}
{"title":"අවසන් පන්දුවාරයෙන් නවසීලන්තය ජය තහවුරු කරගනී","authors":["කසුන් කැළුම් - විදෙස් මාධ්‍ය ඇසුරෙන්"],"date":{"year":"2019","month":"06","date":"20"},"views":"5313","content":"ලෝක කුසලාන ක‍්‍රිකට් තරගාවලියේ දකුණු අප‍්‍රිකානු කණ්ඩායම සමග ඊයේ (19) පැවති තරගයෙන් කඩුලු 04ක ජයක් වාර්තා කිරීමට නවසීලන්ත කණ්ඩායම සමත් වුණා.,,බර්මින්හැම්හිදී පැවති මෙම තරගයට වර්ෂාවෙන් බාධා එල්ල වීම නිසා එක් ඉණිමක් පන්දුවාර 49කට සීමා කෙරුණා. ඒ අනුව පළමුවෙන් පන්දුවට පහරදුන් දකුණු අප‍්‍රිකානු කණ්ඩායම නියමිත පන්දුවාර 49දී කඩුලූ 06ක් දැවී ලකුණු 245ක් රැස් කළා. රසී වැන්ඩ ඩුසේන් නොදැවී ලකුණු 67යි.,,ලකුණු 242ක ඉලක්කයක් හඹා ගිය නවසීලන්ත කණ්ඩායම සිය ජයග‍්‍රහණය තහවුරු කළේ අවසන් පන්දුවාරයේදීයි.,,ඔවුන්ට ජයග‍්‍රහණය සඳහා අවසන් පන්දුවාරයේදී ලකුණු 08ක් ලබාගත යුතුව තිබුණා. අවසන් පන්දුවාරයේ 02වන පන්දුවට සහ 03වන පන්දුවට පිළිවෙලින් හයේ පහරක් සහ හතරේ පහරක් එල්ල කරමින් කේන් විලියම්සන් නවසීලන්ත කණ්ඩායම ජයග‍්‍රහණය කරා රැගෙන ගියා.,,නවසීලන්ත ජයග‍්‍රහණයේ නියමුවා වූ කේන් විලියම්සන් එහිදී නොදැවී රැස් කළ ලකුණු සංඛ්‍යාව 106ක්. ,,මෙම ජයග‍්‍රහණයත් සමග නවසීලන්ත කණ්ඩායම මෙවර ලෝක කුසලාන ක‍්‍රිකට් තරගාවලියේ ප‍්‍රසාද ලකුණු සටහනේ පෙරමුණ ගැනීමට සමත් වුණා. ඒ, අපරාජිතව ප‍්‍රසාද ලකුණු 09ක් ලබා ගනිමින්."}
{"title":"වැලිකඩින් ජංගම දුරකතන සොයා ගනී ","authors":["නිශාන් ද සිල්වා"],"date":{"year":"2019","month":"06","date":"20"},"views":"3741","content":"වැලිකඩ බන්ධනාගාර රෝහලේ තිබී ඊයේ (19) ජංගම දුරකථන 4ක් සොයාගෙන තිබෙනවා. ඒ, බන්ධනාගාර බුද්ධි අංශ නිලධාරීන් විසින්. එම ජංගම දුරකථන 4න් 2ක් සාමාන්‍ය වර්ගයේ දුරකථන වන අතර අනෙක් දුරකථන 2ක ස්මාර්ට් වර්ගයේ ඒවා බවයි වාර්තා වුණේ. ,,වැලිකඩ බන්ධනාගාර රෝහලේ තුන්වන වාට්ටුවේ තිබී මෙම දුරකථන සොයාගෙන තිබෙනවා. ,,මෙම වාට්ටුවේ බන්ධනාගාර රැදවියන් 45 දෙනෙකු පමණ ප‍්‍රතිකාර ලබනවා.,,බන්ධනාගාර නිලධාරීන් විසින් රාතී‍්‍ර කාලයේදී වැලිකඩ බන්ධනාගාර රෝහල වෙත මෙම දුරකතන රැගෙන යන බවද නෙත් නිවුස් වෙත වාර්තා වුණා. වෙළඳ පොලේ රුපියල් 1500 ක් පමණ වන ජංගම දුරකථනයක් බන්ධනාගාර රෝහල තුලදී රුපියල් 25,000ක් වැනි මුදලකට අලෙවි වන බවද සඳහන්. ඊයේ සොයාගත් මෙම දුරකථන 4, පරීක්ෂණ කටයුතු සඳහා බන්ධනාගාර දෙපාර්තමේන්තුවේ නිලධාරීන් විසින් අද (20) අපරාධ පරීක්ෂණ දෙපාර්තමේන්තුව වෙත භාර දීමට නියමිතයි."}
{"title":"පාර්ලිමේන්තු විශේෂ කාරක සභාව හමුවට අද අබ්දුල් රාසික් ","authors":["දිල්ශාන් තුෂාර","සජිත් තිලකරත්න"],"date":{"year":"2019","month":"06","date":"20"},"views":"1838","content":"පාස්කු ඉරිදා ප‍්‍රහාරය සම්බන්ධයෙන් සොයා බලන පාර්ලිමේන්තු විශේෂ කාරක සභාව අද (20) යළි රැස්වනවා. ඒ, පාර්ලිමේන්තු සංකීර්ණයේදී පස්වරු 2.00ටයි. ඒ අනුව අද දිනයේ විශේෂ කාරක සභාව හමුවේ සාක්ෂි ලබාදීම සඳහා ශී‍්‍ර ලංකා තවුහිද් ජමාත් සංවිධානයේ ලේකම් බව පැවසෙන අබ්දුල් රාසික් කැඳවා ඇති බවයි වාර්තා වන්නේ.,,ඊට අමතරව නැගෙනහිර පළාතේ මුස්ලිම් සංවිධාන කිහිපයක නියෝජිතයින් අද දිනයේද කමිටුව හමුවේ සාක්ෂි ලබාදීමට නියමිත බව එහි ප‍්‍රකාශකයෙකු නෙත් නිවුස් වෙත කියා සිටියා. ,,මේ අතර මෙම පාර්ලිමේන්තු විශේෂ කාරක සභාව සම්බන්ධයෙන් පාර්ලිමේන්තු සංකීර්ණයේදී ඊයේ (19) විශේෂ සාකච්ඡාවක්ද පැවැත්වුණා. ඒ, කමිටු සභාපති නියෝජ්‍ය කථානායක ආනන්ද කුමාරසිරිගේ ප‍්‍රධානත්වයෙන්.,,එහිදි කාරක සභාවේ ඉදිරි කටයුතු සහ ඉදිරියේදී කාරක සභාවට කැඳවන පුද්ගලයින් පිළිබඳ ලේඛනයක් සකස් කෙරුණු බවයි නියෝජ්‍ය කථානායකවරයා නෙත් නිවුස් වෙත කියා සිටියේ."}
{"title":"කොළඹ පවුල් 4510කට අගමැතිගෙන් සමෘද්ධි හිමිකම්","authors":["හර්ෂිකා සංජීවනී"],"date":{"year":"2019","month":"06","date":"19"},"views":"1764","content":"එක්සත් ජාතික පෙරමුණ ආණ්ඩුවට සමෘද්ධි අමාත්‍යංශය ලැබී වසරක් තුළ පවුල් ලක්ෂ 6කට සමෘද්ධිය ලබා දීමට හැකිවූ බව අග‍්‍රාමාත්‍ය රනිල් වික‍්‍රමසිංහ මහතා පවසනවා.,,රටට ශක්තිමත් ආණ්ඩුවක් නැතැයි අද චෝදනා කරන විරුද්ධවාදීන්ට එවකට ශක්තිමත් ආණ්ඩුවක් තබාගෙන වසර 21ක් ගතවන තුරු එය සිදු කිරීමට නොහැකි වූ බවයි අග‍්‍රාමාත්‍යවරයා ප‍්‍රකාශ කළේ.,,ඔහු මෙම අදහස් පළකළේ හෝමාගම විල්ෆ‍්‍රඞ් සේනානායක කී‍්‍රඩාංගණයේ අද පස්වරුවේ පැවැති කොළඹ දිස්ති‍්‍රක්කයේ පවුල් 4510කට සමෘද්ධි හිමිකම් ලබාදීමේ උත්සවයට එක්වෙමින්.,,එහිදි වැඩිදුරටත් අදහස් දැක්වූ අග‍්‍රාමාත්‍යවරයා කියා සිටියේ බංකොලොත් රටත් භාරගෙන නැවත ශක්තිමත් රටක් ගොඩ නැගීමට වත්මන් ආණ්ඩුවට හැකි වූ බවයි."}
{"title":"ඉදිරි ජනාධිපතිවරණයේදී ගෞරවනීය තීන්දුවක් ගන්නා බව ජනපති කියයි","authors":["දිල්ශාන් තුෂාර ","හර්ෂිකා සංජීවනි"],"date":{"year":"2019","month":"06","date":"19"},"views":"2752","content":"ඉදිරි ජනාධිපතිවරණයේදී පක්ෂයට හෝ පාක්ෂිකයින්ට කිසිදු අසාධාරණයක් සිදු නොවන ගෞරවනීය තීන්දුවකට එළඹෙන බව ජනාධිපති මෙතී‍්‍රපාල සිරිසේන මහතා පවසනවා.,,ජනාධිපතිවරයා මේ බව කියා සිටයේ ශී‍්‍ර ලංකා නිදහස් පක්ෂ කාන්තා පෙරමුණ නියෝජනය කරන පළාත් පාලන මන්තී‍්‍රවරියන් සමග අද පැවැති හමුවකට එක්වෙමින්.,,ඇතැම් පාර්ශව කුමන චෝදනා එල්ල කළද රට තුළ ප‍්‍රජාතන්ත‍්‍රවාදය ස්ථාපිත කිරීමට තමන්ට හැකිවූ බවද ජනාධිපතිවරයා මෙහිදි කියා සිටියා. ,,කොළඹ පිහිටි ශී‍්‍ර ලංකා නිදහස් පක්ෂ මූලස්ථානයේධී මෙම හමුව පැවැත්වුණා."}
{"title":"පරිපූරක ඇස්තමේන්තුව ඉල්ලා අස්කරගත්තාද නැද්ද - පාර්ලිමේන්තුවේදී අදත් සංවාද","authors":["සජිත් තිලකරත්න","හර්ෂිකා සංජීවනි"],"date":{"year":"2019","month":"06","date":"19"},"views":"1555","content":"පාර්ලිමේන්තුවට ඊයේ ඉදිරිපත් කළ රුපියල් මිලියන 57, 546කින් යුත් පරිපූරක ඇස්තමේන්තුව සම්බන්ධයෙන් අද දිනයේද පාර්ලිමේන්තුවේදී වාද විවාද ඇති වුණා.,,ඒ, එක්සත් ජනතා නිදහස් සන්ධාන පාර්ලිමේන්තු මන්තී‍්‍ර චන්දිම වීරක්කොඩි ස්ථාවර නියෝග යටතේ යොමුකළ ප‍්‍රශ්නයක් සමගයි. ඔහු ප‍්‍රකාශ කලේ අදාල පරිපූරක ඇස්තමේන්තුව ඉල්ලා අස්කර ගන්නා බවට සභානායකවරයා ප‍්‍රකාශ කළද, පසුව ඔහු පරිපූරක ඇස්තමේන්තුව ඉල්ලා අස්කර ගන්නා බවට කළ ප‍්‍රකාශය ඉල්ලා අස්කර ගත් බවයි. ,,,,ඒ සම්බන්ධයෙන් සභානායක අමාත්‍ය ලක්ෂ්මන් කිරිඇල්ල, කථානායක කරු ජයසූරිය මහතා සහ පාර්ලිමේන්තු මන්තී‍්‍ර චන්දිම වීරක්කොඞ් අතර මෙවන් සංවාදයක් ඇති වුණා. , ,,,,ජනතා විමුක්ති පෙරමුණේ පාර්ලිමේන්තු මන්තී‍්‍ර බිමල් රත්නායක ඒ සම්බන්ධයෙන් පළකලේ මෙවන් අදහසක්., ,,,,සභානායක අමාත්‍ය ලක්ෂ්මන් කිරිඇල්ල සහ කථානායක කරු ජයසූරිය මහතා ඊට මෙලෙස ප‍්‍රතිචාර දැක්වූවා. ,,,,විපක්ෂ නායකවරයාගේ භාවිතය සදහා නිල වාහනයක් ලබා ගැනීම, අමාත්‍ය ලක්ෂ්මන් කිරිඇල්ලගේ නිල නිවස නවීකරණයට අදාල හිග බිල්පත් නිරවුල් කිරීම ආදිය වෙනුවෙන් අතිරේක ප‍්‍රතිපාදන ලබා ගැනීම සදහා මෙම පරිපූරක ඇස්තමේන්තුව ඉදිරිපත් කර තිබුණා."}
{"title":"එජාපයට ආ නිදහස් පක්ෂ මන්තී‍්‍රවරු ගැන තීන්දු ගැනීමේ බලය අගමැතිට","authors":["දිල්ශාන් තුෂාර ","හර්ෂිකා සංජීවනි"],"date":{"year":"2019","month":"06","date":"19"},"views":"1928","content":"ඉදිරි ජනාධිපතිවරණය සදහා එක්සත් ජාතික පෙරමුණේ සියලූ පක්ෂවලට එකග වියහැකි එක්සත් ජාතික පක්ෂයේ අපේක්ෂකයෙකු ඉදිරිපත් කරන බව නියෝජ්‍ය අමාත්‍ය නලීන් බණ්ඩාර අද ප‍්‍රකාශ කළා.,,ඒ, අද පැවැති එක්සත් ජාතික පක්ෂ කෘත්‍යාධිකාරි මණ්ඩල රැස්වීමෙන් පසු මාධ්‍ය වෙත අදහස් දක්වමින්.,, පාර්ලිමේන්තු මන්තී‍්‍ර කාවින්ද ජයවර්ධන එහිදි ප‍්‍රකාශ කළේ ජනාධිපතිවරණය ජයගතහැකි එක්සත් ජාතික පක්ෂ අපේක්ෂකයා හදුනාගෙන ඇති බවයි. ,,,,මේ අතර එක්සත් ජාතික පක්ෂයට සහය පළකිරීම සදහා මෑතකදී එක් වූ ශී‍්‍ර ලංකා නිදහස් පක්ෂයේ නියෝජිතයින්ට ආසන සංවිධායක ධූර පැවරීම ඇතුළු ඔවුන්ගේ දේශපාලන කටයුතු සම්බන්ධයෙන් තීරණ ගැනීමේ බලය පක්ෂ නායක රනිල් වික‍්‍රමසිංහ මහතා වෙත පැවරීමටද අද පැවැති කෘත්‍යාධිකාරි මණ්්ඩලයේදී තීරණය කර තිබුණා."}
{"title":"ආණ්ඩුව සේවය කරන්නේ පිටරැටියන්ට දැයි මහින්දට සැකයක්","authors":["දිල්ශාන් තුෂාර ","හර්ෂිකා සංජීවනි"],"date":{"year":"2019","month":"06","date":"19"},"views":"1274","content":"වත්මන් ආණ්ඩුව මේ වනවිට කටයුතු කරන්නේ රටේ ජනතාවටද නැතහොත් පිටරැුටියන්ටද යන්න සැකයක් පවතින බව විපක්ෂ නායක මහින්ද රාජපක්ෂ මහතා පවසනවා.,,විදේශ රටවලින් පඩි ලබන පුද්ගලයින් මෙරට ආයතනවල රාජකාරී කිරීම ගැටලූ සහගත බවයි විපක්ෂ නායකවරයා කියා සිටියේ.,,,,විපක්ෂ නායක මහින්ද රාජපක්ෂ මහතා මෙම අදහස් පළ කළේ කොටිකාවත්ත මුල්ලේරියාව ප‍්‍රදේශයේ අද පැවති උත්සවයකට එක්වෙමින්."}
{"title":"දුම්රිය වැඩ වර්ජනය කල් යයි","authors":["දිල්ෂාන් තුෂාර","හර්ෂිකා සංජීවනි"],"date":{"year":"2019","month":"06","date":"19"},"views":"1878","content":"අද මධ්‍යම රාත‍්‍රියේ සිට කි‍්‍රයාත්මක කිරීමට නියමිතව තිබූ සංකේත වැඩවර්ජනය හෙට පස්වරු 2 දක්වා කල් දැමූ බව දුමිරිය වෘත්තීය සමිති පවසනවා.,,ඒ, ප‍්‍රවාහන අමාත්‍ය අර්ජුන රණතුංග කළ ඉල්ලීමක් අනුවයි. සිය ගැටලූ සම්බන්ධයෙන් හෙට පස්වරු 2ට මුදල් අමාත්‍යවරයා සමග සාකච්ඡාවක් ලබා දීමට අමාත්‍ය අර්ජුන රණතුංග පොරොන්දු වූ බව දුමිරිය වෘත්තීය සමිති ප‍්‍රකාශ කළා.,,ඒ අනුව එම සාකච්ඡුාවෙන් පසු වැඩ වර්ජනය පිළිබද අවසන් තීරණයක් ගනු ඇති."}
{"title":"ජෙෆ්රි ඇලෝසියස්ට විදේශ ගතවීමට දුන් අවසරය අවලංගු කරන්නැයි නීතිපති ඉල්ලයි","authors":["අධිකරණ වාර්තාකරු"],"date":{"year":"2019","month":"06","date":"19"},"views":"1523","content":"මහ බැංකු බැදුම්කර වංචාවට අදාල මහේස්ත‍්‍රාත් පරීක්ෂණවලදී විදෙස් ගමන් තහනමකට ලක්වූ පර්පචුවල් ටෙ‍්‍රෂරීස් සමාගමේ සභාපති ජෙෆ්රි ඇලෝසියස්ට විදේශගත වීමට ලබා දී ඇති අවසරය අවලංගු කරන ලෙස ඉල්ලා නීතිපතිවරයා මෝසමක් ගොනුකර තිබෙනවා.,,නීතිපතිවරයාගේ මෙම ඉල්ලීම සම්බන්ධයෙන් හෙට දිනයේ කරුණු ඉදිරිපත් කරන ලෙසයි කොළඹ ප‍්‍රධාන මහේස්ත‍්‍රාත් ලංකා ජයරත්න දෙපාර්ශවයේ නීතිඥවරුන්ට නියෝග කර ඇත්තේ.,,දියණියගේ විවාහ මංගල උත්සවයට සහභාගී වීම සදහා ජූලි 1වනදා සිට 11 වනදා දක්වා සිංගප්පූරුවේ සංචාරය කිරීමට මහේස්ත‍්‍රාත්වරිය මීට පෙර ජෙෆ්රි ඇලෝසියස්ට අවසර ලබාදුන්නා."}
{"title":"ලොව පුරා මිලියන 70කට උන්හිටි තැන් අහිමි වෙයි","authors":["තරංග රුක්ෂාන් ජයසේකර"],"date":{"year":"2019","month":"06","date":"19"},"views":"190","content":"ලොවපුරා මිලියන 70 කට වැඩි පිරිසක් මේ වනවිට අවතැන් වී ඇතැයි අනාවරණ වී තිබෙනවා.,,එක්සත් ජාතීන්ගේ සංවිධානයේ සරණාගත ඒජන්සිය පැවසුවේ ගතවූ වසර 70 ක කාලය තුළ වාර්තා වූ ඉහළම අගය මෙය බවයි.,,ඉන් පුද්ගලයින් මිලියන 2. 3 කට ගෝලීය වශයෙන් උන්හිටිතැන් අහිමි වී ඇත්තේ ඉකුත් වසරේදී බවද මෙහිදී අනාවරණ කෙරුණා."}
{"title":"ඇමරිකානු රාජ්‍ය ලේකම්වරයාගේ ශී‍්‍ර ලංකා සංචාරය අවලංගු කෙරේ","authors":["තරංග රුක්ෂාන් ජයසේකර"],"date":{"year":"2019","month":"06","date":"19"},"views":"2626","content":"ඇමරිකානු රාජ්‍ය ලේකම් මයික් පොම්පේගේ ශී‍්‍ර ලංකා සංචාරය අවලංගු කර තිබෙනවා.,,කොළඹ පිහිටි ඇමරිකානු එක්සත් ජනපද තානාපති කාර්යාලය මේ බව තහවුරු කළා.,,තානාපති කාර්යාලය නිකුත් කළ නිවේදනයක දැක්වෙන්නේ නොවැළැක්විය හැකි හේතුවක් මත රාජ්‍ය ලේකම්වරයාගේ ශී‍්‍ර ලංකා සහ කලාපීය සංචාරය අවලංගු කළ බවයි."}
{"title":"සෙත්සිරිපාය පරිශ‍්‍රයේ ආරක්ෂක විධිවිධාන නිසා ජනතාවට පීඩාලු","authors":["ලහිරු කපුගේ"],"date":{"year":"2019","month":"06","date":"19"},"views":"2084","content":"බත්තරමුල්ලේ පිහිටි සෙත්සිරිපාය පරිශ‍්‍රයට පැමිණි පිරිසක් අද (19) පත්වූ අපහසුතාවක් පිළිබඳ නෙත් නිවුස් වෙත තොරතුරු වාර්තා වුණා.,,එහි සිටි අයෙකු නෙත් නිවුස් වෙත කියාසිටියේ පෙරවරු 8.30 ට කාර්යාලීය කටයුතු ආරම්භ වුවද පෙරවරු 9.00 තෙක් ජනතාවට කාර්යාල පරිශ‍්‍රයට පිවිසීමට ඉඩ ලබා නොදෙන බවයි.,,,,මෙම තත්ත්වය සම්බන්ධයෙන් සෙත්සිරිපාය පරිශ‍්‍රය භාර බලධාරීන්ගේ විමසීමක් කළා. එහි ජ්‍යෙෂ්ඨ ප‍්‍රකාශකයෙකු සඳහන් කළේ අද දිනය බොහෝ ආයතනවල මහජන දිනය වූ බැවින් ආරක්‍ෂක විධිවිධාන වැඩි කර ඇති බවයි.,,සාමාන්‍ය දිනවලදී ද ආරක්‍ෂක විධිවිධාන කි‍්‍රයාත්මක වන බවත් එහිදී පළමු අවධානය ආයතනයේ සේවකයින්ට ලබාදෙන බවත් මෙහිදී ප‍්‍රකාශ කෙරුණා. රටේ පවතින තත්ත්වය හමුවේ මෙම ආරක්‍ෂක විධිවිධාන ඉකුත් සමයේ අඛණ්ඩව සිදුකළ බව නාගරික සංවර්ධන අධිකාරියේ ජ්‍යෙෂ්ඨ ප‍්‍රකාශකයෙකුද සඳහන් කළා."}
{"title":"ශී‍්‍ර ලංකා ටෙලිකොම් වෙතින් නවතම ස්මාර්ට් ප‍්‍රවාහන සේවයක්","authors":["සමීර ගොඩපිටිය"],"date":{"year":"2019","month":"06","date":"19"},"views":"3950","content":"ශී‍්‍ර ලංකා ටෙලිකොම් සමූහය විසින් නවතම ස්මාර්ට් ප‍්‍රවාහන සේවයක් හදුන්වා දී තිබෙනවා.,,ඒ, කොළඹ නගරය සහ බස්නාහිර පළාත ආවරණය වන පරිදි මාස කිහිපයක් සිදුකළ අත්හදා බැලීම්වලින් අනතුරුවයි.,,එස්. එල්. ටී. මූව් නමින් එය නම් කර තිබෙනවා.,,ඒ සම්බන්ධයෙන් ශී‍්‍ර ලංකා ටෙලිකොම් ඩිජිටල් ඉන්ෆෝ සර්විස් පෞද්ගලික සමාගමේ ප‍්‍රධාන විධායක නිලධාරී මල්රාජ් බලපිටිය අදහස් පළ කරමින් සඳහන් කළේ දැනටමත් මේ සඳහා රියදුරන් පන්දහසකට වැඩි පිරිසක් ලියාපදිංචි වී ඇති බවයි."}
{"title":"ආණ්ඩුවේ පාර්ශ්වයෙන් නිල තීරණයක් නොලැබීමෙන් රටට ලැබෙන අවස්ථාවක් අහිමි වෙන්න යයි","authors":["හේමන්ත කහවලගේ"],"date":{"year":"2019","month":"06","date":"19"},"views":"2762","content":"දකුණු සුඩානයේ සාම සාධක හමුදා රාජකාරි හරහා මෙරටට ලැබෙන විදේශ විනිමය අහිමිවීමේ අවදානමක් මතුව ඇතැයි වාර්තා වනවා.,,ඒ, අදාළ රාජකාරී කටයුතුවල නිරත පොලිස් නිලධාරීන් 11දෙනෙකුගේ සේවා කාලය දීර්ඝ කරනවාද නැතහොත් ඒ වෙනුවට වෙනත් කණ්ඩායමක් යොමු කරනවාද යන්න සම්බන්ධයෙන් ආණ්ඩුවේ පාර්ශ්වයෙන් මෙතෙක් නිල තීරණයක් නොලැබීම හේතුවෙන්.,,අදාළ නිලධාරීන්ගේ සේවා කාලය දීර්ඝ කරන්නැයි දකුණු සුඩානයේ සාම සාධක කාර්යාලයෙන් ඉල්ලීමක් කර ඇති බව මීට පෙර නෙත් නිවුස් අනාවරණ කළා. එම ඉල්ලීම යොමු කර ඇත්තේ අමෙරිකාවේ නිව්යෝර්ක්හි පිහිටි එක්සත් ජාතීන්ගේ සාම සාධක මෙහෙයුම් කාර්යාලය වෙතයි. ශ‍්‍රී ලංකා පොලීසියේ නිලධාරීන් 18දෙනෙකු දැනට දකුණු සුඩානයේ සාම සාධක හමුදා රාජකාරීවල නිරත වන අතර ඉන් 11දෙනෙකුගේ සේවා කාලය ජූලි මස 01වැනිදායින් අවසන් වීමට නියමිතයි. ,,කෙසේවෙතත්, අදාළ ඉල්ලීම සම්බන්ධයෙන් මෙරට ආරක්ෂක අමාත්‍යාංශයට හෝ පොලිස් මූලස්ථානයට දැනුම් දීමක් කර නොමැති බව ද මීට පෙර වාර්තා කළා. එම දැනුම් දීම සිදු කළ යුත්තේ නිව්යෝර්ක්හි සිටින එක්සත් ජාතීන්ගේ මෙරට නිත්‍ය නියෝජිතයායි."}
{"title":"ගෝඨාභයට දුන් කාලය තවත් දීර්ඝ කරයි","authors":["අධිකරණ වාර්තාකරු"],"date":{"year":"2019","month":"06","date":"19"},"views":"2265","content":"හිටපු ආරක්‍ෂක ලේකම් ගෝඨාභය රාජපක්‍ෂට විදෙස්ගතව ප‍්‍රතිකාර ලබාගැනීමට දුන් කාලය ලබන මස 24 වැනිදා තෙක් දීර්ඝ කිරීමට ති‍්‍රපුද්ගල මහාධිකරණය අද (19) නියෝග කළා.,,ඒ, ඞී ඒ රාජපක්‍ෂ කෞතුකාගාරය ඉදිකිරීමට රජයේ මුදල් රුපියල් මිලියන 33.9 ක් සාවද්‍ය පරිහරණය කළ බවට වූ සිද්ධියට අදාළ නඩුව අද කැඳවූ අවස්ථාවේදීයි. ,,එහිදී හිටපු ආරක්‍ෂක ලේකම්වරයා වෙනුවෙන් පෙනී සිටි ජනාධිපති නීතිඥ අලි සබ්රි ති‍්‍රපුද්ගල මහාධිකරණයට දන්වා සිටියේ තම සේවාදායකයා ඉකුත් 31 වැනිදා සිංගප්පූරුවේ රෝහලකදී හෘද සැත්කමකට භාජනය කර ඇති බවයි.,,එබැවින් තම සේවාදායකයාට අද දිනයේ විභාගයට ගැනීමට නියමිත නඩු කටයුතු සඳහා සහභාගිවීම නොහැකි බවද මෙහිදී ප‍්‍රකාශ කෙරුණා. ,,හිටපු ආරක්‍ෂක ලේකම් ගෝඨාභය රාජපක්‍ෂ අදාළ සැත්කමින් පසු රෝහලෙන් පිටව ගොස් ඇති බවත් සති 6 ක කාලයක් පුනරුත්ථාපන වෛද්‍ය ප‍්‍රතිකාර ලබාගැනීමට වෛද්‍යවරුන් නිර්දේශ කර ඇති බවත් මෙහිදී දැනුම් දුන් බවයි නෙත් නිවුස් අධිකරණ වාර්තාකරු සඳහන් කළේ. ඒ අනුව අදාළ නඩුව ජූලි මස 26 වැනිදා තෙක් කල් දැමීමටයි විනිසුරු මඩුල්ල නියෝග කළේ."}
{"title":"දුම්රිය වර්ජනයට විසඳුම් දෙන්න බැරි බව දුම්රිය බලධාරීන් කියයි","authors":["තරංග රුක්ෂාන්","නිශාන් ද සිල්වා"],"date":{"year":"2019","month":"06","date":"19"},"views":"2382","content":"තම ඉල්ලීම් සම්බන්ධයෙන් බලධාරින් මෙතෙක් කිසිදු ප‍්‍රතිචාරයක් නොදැක්වීම හේතුවෙන් නියමිත පරිදි අද (19) මධ්‍යම රාත‍්‍රී 12.00 සිට වැඩවර්ජනය ආරම්භ කරන බව දුම්රිය වෘත්තීය සමිති පවසනවා.,,වැටුප් ගැටළුවක් ඇතුළු ඉල්ලීම් කිහිපයක් මුල් කර ගනිමින් ලබන 22 වැනිදා මධ්‍යම රාත‍්‍රියේ තෙක් මෙම වර්ජනය ක‍්‍රියාත්මක කිරීමටයි සැලසුම් කර ඇත්තේ. දුම්රිය එන්ජින් රියදුරන්, දුම්රිය නියාමකවරුන්, දුම්රිය ස්ථානාධිපතිවරුන්, දුම්රිය පාලකවරුන් ඇතුළු වෘත්තීය සමිති මෙම වර්ජනයට එක්වීමට නියමිතයි.,,මෙම වර්ජනය සම්බන්ධයෙන් නෙත් නිවුස් දුම්රිය බලධාරීන්ගෙන් විමසීමක් කළා. දුම්රිය සාමාන්‍යාධිකාරී ඩිලන්ත ප‍්‍රනාන්දු සඳහන් කළේ වෘත්තීය සමිතිවල ඉල්ලීම් සම්බන්ධයෙන් තම දෙපාර්තමේන්තුවට කල හැකි දෙයක් නොමැති බවයි. ඒවා විසදීමට පියවර ගතයුත්තේ මුදල් අමාත්‍යාංශය බවද මෙහිදී ප‍්‍රකාශ කෙරුණා. වර්ජනයක් කි‍්‍රයාත්මක වුවහොත් හැකි උපරිම දුම්රිය සංඛ්‍යාවක් කෙසේ හෝ ධාවනයට යොදවන බව දුම්රිය සාමාන්‍යාධිකාරීවරයා මෙහිදී සඳහන් කළා.,,දුම්රිය වෘත්තීය සමිති වැඩවර්ජනයක් ක‍්‍රියාත්මක කළහොත් මගී ජනතාවගේ පහසුව සඳහා බස්රථ සේවා ක‍්‍රියාත්මක කිරීමට සූදානම් බව ලංකා ගමනාගමන මණ්ඩලයේ සභාපති උපාලි මාරසිංහ, නෙත් නිවුස් වෙත මීට පෙර අදහස් දක්වමින් කියාසිටියා."}
{"title":"ආණ්ඩුව නව පනත් කෙටුම්පතක් ඉදිරිපත් කරන බව කියයි","authors":["තරංග රුක්ෂාන්"," ලහිරු කපුගේ"],"date":{"year":"2019","month":"06","date":"19"},"views":"1679","content":"ආයෝජකයින් මෙරටට ගෙන්වා ගැනීමේ අරමුණින් ‘‘ඌන කි‍්‍රයාකාරී ව්‍යවසායන් හෝ ඌන උපයෝගී වත්කම් පුනරුදය කිරීම, ඉවත් කිරීමේ පනත් කෙටුම්පත’’ ඉදිරිපත් කරන බව ආණ්ඩුව පවසනවා.,,කෙසේවෙතත් ශී‍්‍ර ලංකා නිදහස් පක්‍ෂයේ මහලේකම් පාර්ලිමේන්තු මන්තී‍්‍ර දයාසිරි ජයසේකර ප‍්‍රකාශ කළේ පාඩු ලබමින් තිබියදී රජයට පවරාගෙන දැන් ලාභ ලබන ආයතන යළි පෞද්ගලික අංශයට ලබාදීමට ආණ්ඩුව සූදානම් වන බවයි.,,අදාළ පනත් කෙටුම්පත පාර්ලිමේන්තුවට හෙට (20) ඉදිරිපත් කරන බවද මෙහිදී ප‍්‍රකාශ කෙරුණා.,,‘‘ඌන කි‍්‍රයාකාරී ව්‍යවසායන් හෝ ඌන උපයෝගී වත්කම් පුනරුදය කිරීමේ පනත් කෙටුම්පත’’ තවදුරටත් කි‍්‍රයාත්මක වුවහොත් මෙරටට ආයෝජකයින් නොපැමිණෙනු ඇති බවයි ඊට ප‍්‍රතිචාර දක්වමින් අමාත්‍ය දයා ගමගේ පැවසුවේ.,,,,මේ අතර ‘‘ඌන කි‍්‍රයාකාරී ව්‍යවසායන් හෝ ඌන උපයෝගී වත්කම් පුනරුදය කිරීම, ඉවත් කිරීමේ පනත් කෙටුම්පත’’ පරාජය කිරීමට කටයුතු කරන බවයි ඒකාබද්ධ විපක්‍ෂය නෙත් නිවුස් වෙත ප‍්‍රකාශ කළේ. ,,මේ අතර 2014 අංක 38 දරණ ඉඩම් සන්තකය පැවරීම සීමා කිරීමේ පනත් කෙටුම්පත සංශෝධනය කිරීමටද ආණ්ඩුවේ අවධානය යොමුවී තිබෙනවා. අදාළ පනත මගින් සියය 50 ක් හෝ ඊට වැඩි විදේශීය කොටස් හිමිකාරිත්වයක් සහිත කොළඹ කොටස් හුවමාරුවෙහි ලැයිස්තුගත සමාගම් හරහා මෙරට ඉඩම් මිළදී ගැනීම තහනම් කර තිබුණා.,,එය 2018 වසරේදී ඉවත් කිරීමටයි පියවර ගැණුනේ. එහෙත් එමගින් 2018 අපේ‍්‍රල් පළමු දිනට පසුව සිදුවන ඉඩම් ගණුදෙණු සඳහා ප‍්‍රතිපාදන සලසා ඇති නමුත් ඊට පෙර සිදුකළ අත්පත් කිරීම් සම්බන්ධයෙන් ප‍්‍රතිපාදන සලසා නොමැති බවයි මුදල් අමාත්‍ය මංගල සමරවීර පවසන්නේ. ඒ අනුව එම තත්ත්වය ඉවත් කිරීමේ අරමුණින් අදාළ පනත යටතේ පනවා ඇති තහනම ඉහත ඉඩම් ගණුදෙනු සම්බන්ධයෙන්ද ඉවත් කිරීමට අදාළව අමාත්‍යවරයා ගෙනආ යෝජනාවටද කැබිනට් මණ්ඩලයේ අනුමැතිය හිමිවී තිබෙනවා."}
{"title":"දෙදෙනෙක් යළි ඇමති ධූරවල දිවුරුම් දෙයි ","authors":["හේමන්ත කහවලගේ"],"date":{"year":"2019","month":"06","date":"19"},"views":"3358","content":"ධුර අත්හැරි මුස්ලිම් මන්ත‍්‍රීවරුන් අතරින් කබීර් හෂීම් සහ අබ්දුල් හලීම් යන එක්සත් ජාතික පක්‍ෂයේ මන්ත‍්‍රීවරුන් අද (19) යළි අමාත්‍ය ධුරවල දිවුරුම් දුන්නා.,,ඔවුන් මීට පෙර දැරූ අමාත්‍ය ධුරවලම අද දිනයේ දිවුරුම් දුන් බවයි ජනාධිපති මාධ්‍ය අංශය පැවසුවේ. අද පෙරවරුවේ එම දිවුරුම්දීම් සිදුවුණේ ජනාධිපති මෛතී‍්‍රපාල සිරිසේන මහතා ඉදිරියේයි.,,ඒ අනුව කබීර් හෂීම්, රාජ්‍ය ව්‍යවසාය සංවර්ධන හා මහාමාර්ග, මාර්ග සංවර්ධන සහ ඛණිජ තෙල් සම්පත් සංවර්ධන අමාත්‍යවරයා ලෙස කටයුතු කරනු ඇති.,,අබ්දුල් හලීම් යළි දිවුරුම් දී ඇත්තේ තැපැල් සේවා හා මුස්ලිම් ආගමික කටයුතු අමාත්‍යවරයා ලෙසයි. ,,ඔවුන් දෙදෙනාට අමතරව රාවුෆ් හකීම්, රිෂාඞ් බදියුදීන් යන හිටපු අමාත්‍යවරුන් මෙන්ම හිටපු රාජ්‍ය අමාත්‍යවරුන් සිව් දෙනෙකු සහ නියෝජ්‍ය අමාත්‍යවරයෙකු ද ඉකුත්දා සිය ධුරවලින් ඉවත් වුණා. පසුව කබීර් හෂීම් ඉල්ලා අස්වීමෙන් පුරප්පාඩු වූ අමාත්‍යංශයේ වැඩබලන අමාත්‍යවරිය ලෙස අනෝමා ගමගේ ඉකුත්දා දිවුරුම් දුන්නා. එහෙත් අබ්දුල් හලීම් ඉල්ලා අස්වීමෙන් පුරප්පාඩු වූ අමාත්‍යංශයට කිසිදු වැඩබලන අමාත්‍යවරයෙකු පත් කළේ නැහැ."}
{"title":"'රාවණා 01' චන්ද්‍රිකාවේ පර්යේෂණ ඉංජිනේරුවෙකු වන තරිඳුගේ තත්ත්වය ගැන පාර්ලිමේන්තුවේදී හෙළිකරයි","authors":["සමන්ත කුමාර"],"date":{"year":"2019","month":"06","date":"19"},"views":"5907","content":"ඉකුත්දා කක්‍ෂගත කළ ‘රාවණා එක’ චන්ද්‍රිකාව නිර්මාණය කළ මෙරට පර්යේෂණ ඉංජිනේරුවන් දෙදෙනා සම්බන්ධයෙන් පාර්ලිමේන්තු මන්තී‍්‍ර විජිත හේරත් පාර්ලිමේන්තුවේදී අදහස් පළ කළා.,,එහිදී \"තවමත් මේ තරිඳු දයාරත්න තරුණයාගේ නිවස..ආර්ථිකය ඉතාම අමාරු තත්ත්වයක තියෙන්නේ. තරිඳුගෙ තාත්තා වකුගඩු රෝගයෙන් මිය ගිය කෙනෙක්. ලක්ෂ 199ක් කිරිඇල්ල ඇමතිතුමාගේ නිලනිවස හදන්න වියදම් කලා කියලා මේ පාර්ලිමේන්තුවේදී අද කියවුණා. හැබැයි එතුමා ඒක බොරුවක් කිව්වා.. රටක අනාගතය වෙනුවෙන්...මේ කීර්තිමත් තරුණයෙක් වෙනුවෙන් ඔහුගේ නිවස වෙනුවෙන් මේ වෙනකම් ඔබ තුමන්ලා සත පහක්වත් වියදම් කරලා නෑ.\" යනුවෙන් සඳහන් කෙරුණා.,,,,එහිදී පාර්ලිමේන්තුවේදී අදහස් දැක්වූ සභා නායක අමාත්‍ය ලක්‍ෂ්මන් කිරිඇල්ල කියා සිටියේ අතිරේක ප්‍රතිපාදන ඉල්ලීම සම්බන්ධව යම්කිසි පැටලිලි සහගත තත්ත්වයක් ඇති වූ බවයි."}
{"title":"ෆේස්බුක් සමාගම 'Libra' හඳුන්වා දෙයි","authors":["තරංග රුක්ෂාන් - විදෙස් මාධ්‍ය ඇසුරෙන්"],"date":{"year":"2019","month":"06","date":"19"},"views":"6303","content":"ෆේස්බුක් සමාගම ‘‘Libra ’’ නමින් සිය ඩිජිටල් මුදල් ඒකකය ලෝකයට හදුන්වා දී තිබෙනවා.,,විදෙස් මාධ්‍ය පැවසුවේ මෙම මුදල් ඒකකය අන්තර්ජාලය තුළ සිදු කෙරෙන ගණුදෙණු සඳහා භාවිත කළ හැකි බවයි.,,ගෝලීය ගෙවීම් පද්ධතිය තුළ අඩු වියදමකින් ස්මාර්ට් දුරකතන මගින් ගෙවීම් පහසු කිරීම මෙම මුදල් ඒකකය හදුන්වාදීමේ ප‍්‍රධාන අරමුණ වනවා. ‘‘කැලිබ‍්‍රා’’ නමින් සිය ඩිජිටල් පසුම්බිය හරහා මෙම මුදල් ඒකකයේ ගෙවීම් සිදුකළ හැකි බවයි ෆේස්බුක් සමාගම පවසා ඇත්තේ.,,‘‘Libra ’’ නම් වූ මෙම නව ඩිජිටල් මුදල් ඒකකය ලබන වසරේ සිට භාවිතයට ගැනීමට නියමිතයි."}
{"title":"පාර්ලිමේන්තු විශේෂ කාරක සභාවේදී තවත් සුවිශේෂී කරුණු රැසක් හෙළිවෙයි","authors":["සමන්ත කුමාර","තරංග රුක්ෂාන්","ලහිරු කපුගේ"],"date":{"year":"2019","month":"06","date":"19"},"views":"3400","content":"පාස්කු ඉරිදා ත‍්‍රස්ත‍ ප‍්‍රහාරයට සම්බන්ධ සහරාන් හෂීම්ගේ කි‍්‍රයාකාරකම් පිළිබඳ ජනාධිපතිවරයා, අගමැතිවරයා, පොලිස්පතිවරයා ඇතුළු ආණ්ඩුවේ බලධාරීන් දැනුවත් කරමින් මීට පෙර ලැබී තිබූ ලිඛිත පැමිණිල්ලක් සම්බන්ධයෙන් තොරතුරු අනාවරණ වී තිබෙනවා. ඒ, පාස්කු ඉරිදා ප‍්‍රහාරය පිළිබඳ සොයා බැලීමට පත් කළ පාර්ලිමේන්තු විශේෂ කාරක සභාවේදීයි. එහිදී සාක්‍ෂි ලබාදුන් කාත්තන්කුඩි අල්හාජ් අබ්දුල් ජමාද් භාරයේ ලේකම් කේ. ආර්. එම්. සහ්ලාන් මවුලවි මෙම කරුණු අනාවරණ කළා.,,ඔහු කාරක සභාව හමුවේ සාක්‍ෂි ලබාදුන්නේ සුෆී මුස්ලිම්වරුන්ගේ සංවිධානය වෙනුවෙන්.,,එහිදී ලේකම්වරයා ප‍්‍රකාශ කළේ අන්තවාදයෙන් ත‍්‍රස්තවාදයට ගිය සහරාන් හෂිම් මුස්ලිම් නොවන සියළු ආගමිකයින් මරණයට පත් කළ යුතු බවට 2016 දෙසැම්බර් මාසයේදී ප‍්‍රසිද්ධියේ ප‍්‍රකාශ කර ඇති බවයි.,,ඒ පිළිබද තමන් ජනාධිපතිවරයා, අගමැතිවරයා, පොලිස්පතිවරයාට අමතරව අධිකරණ ඇමතිවරයා, නීතිය හා සාමය ඇමතිවරයා හා නීතිපතිවරයාට ලිඛිතව පැමිණිලි කළ බවද මෙහිදී ප‍්‍රකාශ කෙරුණා.,,එහෙත් ඊට පිළිතුරු ලැබුණේ පාර්ශ්ව දෙකකින් පමණක් බවයි කාත්තන්කුඩි අල්හාජ් අබ්දුල් ජමාද් භාරයේ ලේකම් කේ. ආර්. එම්. සහ්ලාන් මවුලවි සඳහන් කළේ. අදාළ කරුණ සම්බන්ධයෙන් අගමැතිවරයාගේ අවධානයට යොමුකරන බව අග‍්‍රාමාත්‍ය කාර්යාලයෙන් ලැබුණු ලිපියෙහි දක්වා තිබුණේ යැයි ඔහු ප‍්‍රකාශ කළා. ,,නීතිපති දෙපාර්තමේන්තුවෙන්ද තමාට ලිපි 3 ක් ලැබුණු බවයි මෙහිදී ප‍්‍රකාශ කෙරුණේ. ,,මීට අමතරව ජමෙයිතුල් උලමා සංවිධානය 1979 වසරේ මාර්තු මාසයේදී ලබාදී ඇති තීන්දුවක් සම්බන්ධයෙන්ද කාත්තන්කුඩි අල්හාජ් අබ්දුල් ජමාද් භාරයේ ලේකම් කේ. ආර්. එම්. සහ්ලාන් මවුලවි පාර්ලිමේන්තු තේරීම් කාරක සභාව හමුවේ සාක්‍ෂි ලබාදුන්නා. එහිදී ඔහු කියාසිටියේ මුස්ලිම් නොවන සියළු ආගමිකයින් මරණයට පත්කළ යුතු බවට ජමෙයිතුල් උලමා සංවිධානය එහිදී ලබාදුන් ‘‘හතුවා’’ තීන්දුවක සඳහන්ව ඇති බවයි.,,සියළු මුස්ලිම් පල්ලිවල දැඩි මතවාදයක් ඇති බවත් එය අන්තවාදයක් නොවන බවත් ඔහු ප‍්‍රකාශ කළා. අන්තවාදයෙන් ත‍්‍රස්තවාදය ගොඩනැගීම නතර කිරිම සඳහා පුළුල් වැඩපිළිවෙලක අවශ්‍යතාවද මෙහිදී පෙන්වා දුන්නා. සුෆී මුස්ලිම්වරුන්ට තර්ජන ඇති බවට කාත්තන්කුඩි අල්හාජ් අබ්දුල් ජමාද් භාරයේ ලේකම් කේ. ආර්. එම්. සහ්ලාන් මවුලවි මෙහිදී සාක්‍ෂි දෙමින් සඳහන් කළේ හැඩූ කදුළින් බවයි නෙත් නිවුස් වාර්තාකරු සඳහන් කළේ. ,,පාස්කු ඉරිදා ප‍්‍රහාරය පිළිබඳ සොයා බැලීමට පත් කළ පාර්ලිමේන්තු විශේෂ කාරක සභාව හමුවේ පෙනී සිටි කාත්තන්කුඩි පොලීසියේ හිටපු ස්ථානාධිපති ආරියබන්දු වෙලගෙදරගෙන්ද සහරාන් හෂීම්ගේ කි‍්‍රයාකාරකම් සහ සුෆී මුස්ලිම්වරුන්ට තිබූ ගැටළු සම්බන්ධයෙන් ප‍්‍රශ්න කෙරුණා. ,,එහිදී ඔහු කියාසිටියේ 2017 වසරේ මාර්තු මාසයේ කාත්තන්කුඩි ප‍්‍රදේශයේ සුෆි මුස්ලිම්වරුන් හා සහරාන් අතර ගැටුමක් සිදුවූ බවයි. ඊට සම්බන්ධ පුද්ගලයින් නවයක් අත්අඩංගුවට ගත් බවද සහරාන් පලාගිය බවද හිටපු පොලිස් ස්ථානාධිපතිවරයා සඳහන් කළා. ,,,,සුෆී මුස්ලිම්වරුන් එදා පැවසූ තත්ත්වයට පිළියම් සොයා තිබුණේ නම් අද දවසේ මෙවැනි විශාල අපරාධයක් සිදුවීමට ඉඩ නොතිබුණේ දැයි එහිදී ඔහුගෙන් ප‍්‍රශ්න කෙරුණා. ඇසූ ඇතැම් ප‍්‍රශ්නවලට හිටපු පොලිස් ස්ථානාධිපතිවරයා නිරුත්තර වූ අයුරුද එහිදී දක්නට ලැබුණා. ,,,,අදාළ කාලයේ නිකායන් අතර ගැටුම් තිබූ බවත් සහරාන් වඩාත් ප‍්‍රචණ්කාරීව හැසිරුණු බවත් ඔහු මෙහිදී වැඩිදුරටත් ප‍්‍රකාශ කළා."}
{"title":"එංගලන්තයට ලකුණු 150ක වාර්තාගත ජයක්","authors":["තරංග රුක්ෂාන් - විදෙස් මාධ්‍ය ඇසුරෙන්"],"date":{"year":"2019","month":"06","date":"19"},"views":"1899","content":"ලෝක කුසලාන කි‍්‍රකට් තරගාවලියේ ඇෆ්ගනිස්ථානය සමග පැවති තරගයෙන් සත්කාරක එංගලන්තයට ලකුණු 150 ක වාර්තාගත ජයක් හිමි වුණා.,,තරගයේ ප‍්‍රථමයෙන් පන්දුවට පහර දුන් එංගලන්තය කඩුළු 6 කට ලකුණු 397 ක් රැස් කළද නියමිත පන්දුවාර 50 අවසානයේදී ඇෆ්ගනිස්ථානයට කඩුළු 8 කට රැස්කර ගැනීමට හැකි වූයේ ලකුණු 247 ක් පමණයි. ,,ඊයේ (18) තරගයේ දී එංගලන්ත කණ්ඩායමේ නම ඉදිරියේ වාර්තා රැසක් සටහන් වුණා. ඔයින් මෝගන් හයේ පහර 17ක් එල්ල කරමින් එක්දින පිටියේ ඉණිමක රැස් කළ වැඩිම හයේ පහර සංඛ්‍යාව වාර්තා කළා. ඔයින් මෝගන් පන්දු 57ක දී වාර්තා කළ ශතකය ලෝක කුසලාන ක‍්‍රිකට් ඉතිහාසයේ වාර්තා වූ සිව්වන වේගවත්ම ශතකයයි.,,ඊයේ තරගයේ දී එංගලන්ත කණ්ඩායම එල්ල කළ සමස්ත හයේ පහර සංඛ්‍යාව 25ක්. එය සටහන් වූයේ එක්දින තරගයක දී එක් කණ්ඩායමක් රැස් කළ වැඩිම හයේ පහර සංඛ්‍යාව ලෙසයි.,,එහිදී දඟ පන්දු යවන ක‍්‍රීඩක රෂීඞ් ඛාන්ට එරෙහිව හයේ පහර 11ක් එල්ල කළ අතර එක්දින තරගයක පන්දු යවන්නෙකුට එරෙහිව රැස් කළ වැඩිම හයේ පහර සංඛ්‍යාව ලෙස එය සටහන් වුණා. රෂීඞ් ඛාන් යනු මේ වනවිට එක්දින පන්දු යවන්නන් අතර ලොව 03වන ස්ථානයේ පසුවන පන්දු යවන්නායි. ,,රෂීඞ් ඛාන් යැවූ පන්දුවාර 09 දී ලකුණු 110ක් රැස් කළ අතර එය සටහන් වූයේ ලෝක කුසලාන ක‍්‍රිකට් ඉතිහාසයේ පන්දු යවන්නෙකුට එරෙහිව රැස් කළ වැඩිම ලකුණු සංඛ්‍යාව ලෙසයි. රෂීඞ් ඛාන්ට එරෙහිව ඔයින් මෝගන් හයේ පහර 07ක් වාර්තා කළා. එය එක්දින ඉතිහාසයේ පන්දු යවන්නෙකුට එරෙහිව තරගයකදී පිතිකරුවෙකු රැස් කළ වැඩිම ලකුණු සංඛ්‍යාවයි. ,,මෙවර ලෝක කුසලාන තරගාවලියේදී ඔයින් මෝගන් මේ දක්වා හයේ පහර 22ක් එල්ල කර ඇති අතර එය සැලකෙන්නේ ලෝක කුසලාන තරගාවලියක පිතිකරුවෙකු රැස් කළ දෙවන වැඩිම හයේ පහර සංඛ්‍යාව ලෙසයි. එහි ලෝක වාර්තාව බිඳ හෙලීමට ඔහුට තවත් එල්ල කළ යුත්තේ හයේ පහර 05ක් පමණයි."}
{"title":"මුස්ලිම් මන්ත්‍රීවරුන්ගේ සාකච්ඡා විසඳුමකින් තොරව අවසන්","authors":["හර්ෂිකා සංජීවනී"],"date":{"year":"2019","month":"06","date":"18"},"views":"1963","content":"අමාත්‍ය ධුරවලින් ඉවත් වූ මුස්ලිම් මන්ත්‍රීවරුන් නැවත අමාත්‍ය ධුර භාරගැනීම සම්බන්ධයෙන් සිදු කළ සාකච්ඡාව අද එකඟතාවකින් තොරව අවසන් වුණා. මේ, ඒ සම්බන්ධයෙන් කරුණු දක්වන හිටපු නියෝජ්‍ය අමාත්‍ය ෆයිසාල් කාසිම්.,,,,පාර්ලිමේන්තු සංකීර්ණයේ පැවති සාකච්ඡාවලින් පසු මාධ්‍ය වෙත අදහස් දක්වමින් ඔහු මේ බව කියා සිටියා."}
{"title":"දුම්රිය වෘත්තීය සමිති හෙට මැදියම් රැයේ සිට වැඩ වර්ජනයක","authors":["සමීර ගොඩපිටිය "],"date":{"year":"2019","month":"06","date":"18"},"views":"1920","content":"දුම්රිය වෘත්තීය සමිති හෙට මධ්‍යම රාත්‍රියේ සිට දින 02ක සංකේත වැඩ වර්ජනයක් ක්‍රියාත්මක කිරීමට තීරණය කර තිබෙනවා. ඒ, දුම්රිය සේවකයින් අතර පවතින ශ්‍රේණි ගැටළුවක් නිසා හටගෙන ඇති වැටුප් විෂමතාවන්ට විරෝධය පළ කරමින්.,,මේ ඒ සම්බන්ධයෙන් පැහැදිලි කරන දුම්රිය මෙහෙයුම් අධීක්ෂණ නිලධාරී වෘත්තීය සමිති සංවිධානයේ සම කැඳවුම්කරු ලාල් ආරියරත්න."}
{"title":"නීතිපති, පාස්කු ඉරිදා ප්‍රහාරය පිළිබඳ පරීක්ෂණවල ප්‍රගතිය විමසයි","authors":["අධිකරණ වාර්තාකරු "],"date":{"year":"2019","month":"06","date":"18"},"views":"1384","content":"පාස්කු ඉරිදා බෝම්බ ප්‍රහාරය හා මාවනැල්ල බුදු පිළිමවලට හානි කිරීමේ සිද්ධීන්වලට අදාළව සිදුකරන විමර්ශනවල වර්තමාන තත්වය වහාම තමන්ට දැනුම් දෙන ලෙස නීතිපතිවරයා, වැඩබලන පොලිස්පතිවරයා ඇතුළු පොලිස් බලධාරීන්ට නියම කර තිබෙනවා.,,වැඩබලන පොල්සිපති චන්දන වික්‍රමරත්නට නීතිපතිවරයා ලිඛිතව කළ මෙම දැනුම්දීම සම්බන්ධයෙන් අපරාධ පරීක්ෂණ දෙපාර්තමෙන්තුව භාර නියෝජ්‍ය පොලිස්පති රවී සෙනෙවිරත්න සහ ජනාධිපති ලේකම් උදය ආර්. සෙනෙවිරත්නටද දැනුම් දී ඇති බවයි වාර්තා වුණේ.,,කාත්තතන්කුඩි ප්‍රදේශයේ ක්‍රියාත්මක වූ ජාතික තව්හීද් ජමාත් සංවිධානය ඇතුළු අන්තවාදී ඉස්ලාම් සංවිධාන තුනක් සම්බන්ධයෙන් සහ ඒවායේ සාමාජිකයන් සම්බන්ධයෙන් අඛණ්ඩව පරීක්ෂණ සිදු කරන ලෙසද නීතිපතිවරයා අද (18) අපරාධ පරීක්ෂණ දෙපාර්තමේන්තුවට සහ ත්‍රස්ත විමර්ශන කොට්ඨාසය වෙත උපදෙස් ලබා දී තිබෙනවා."}
{"title":"කැබිනට් රැස්වීම කැබිනට් පත්‍රිකාවලට සීමාවෙයි","authors":["ලහිරු කපුගේ "],"date":{"year":"2019","month":"06","date":"18"},"views":"2285","content":"ජනාධිපතිවරයාගේ ප්‍රධානත්වයෙන් අද (18) පැවති කැබිනට් මණ්ඩල රැස්වීමේදී කැබිනට් පත්‍රිකා සාකච්ඡා කිරීම පමණක් සිදු වූ බව අමාත්‍ය අකිල විරාජ් කාරියවසම් පවසනවා. ඒ, අද පැවති කැබිනට් රැස්වීමෙන් පසු මාධ්‍ය වෙත අදහස් දක්වමින්. ,,,,වෙනත් කිසිදු ප්‍රධාන මාතෘකාවක් සම්බන්ධයෙන් අද දිනයේ සාකච්ඡා නොවූ බවයි මාධ්‍ය වෙත අදහස් දැක්වූ අමාත්‍ය ගාමිණි ජයවික්‍රම පෙරේරා සඳහන් කළේ. ,,,,මේ, මාධ්‍ය වෙත අදහස් දැක්වූ වැඩබලන අමාත්‍ය අනෝමා ගමගේ. ,,,,ඉකුත් ජූනි මස 04වනදායින් පසු කැබිනට් මණ්ඩලය රැස්වූ පළමු අවස්ථාව මෙයයි. ඉකුත් සතියේ කැබිනට් රැස්වීම පැවැත්වීමට නොහැකි වූයේ ජනාධිපති මෛත්‍රීපාල සිරිසේන මහතා ඊට සහභාගී නොවීම හේතුවෙන්. ඒ අනුව පැවති අර්බුදකාරී තත්වය සම්බන්ධයෙන් රවී කරුණානායක සහ රාජිත සේනාරත්න යන අමාත්‍යවරුන් ජනාධිපතිවරයා සමඟ සාකච්ඡා කිරීමෙන් පසුව අද කැබිනට් රැස්වීම පැවැත්වීමට හැකිවුණා."}
{"title":"පාස්කු ප්‍රහාරයට සම්බන්ධ 13ක් මසකට වරක් පොලිසියේ පෙනීසිට ඇතැයි අනාවරණයක්","authors":["සමන්ත  කුමාර "],"date":{"year":"2019","month":"06","date":"18"},"views":"2102","content":"පාස්කු ඉරිදා ප්‍රහාරය සම්බන්ධයෙන් දැනට අත්අඩංගුවට ගෙන සිටින 13 දෙනෙකු මීට පෙර මාසයකට වරක් කාත්තන්කුඩි පොලිසියේ පෙනී සිට ඇති බව අද (18) අනාවරණ වුණා. ඒ, පාර්ලිමේන්තු විශේෂ කාරක සභාව හමුවේ කාත්තන්කුඩි පොලිස් ස්ථානාධිපති ඩී කස්තුරි ආරච්චි ලබාදුන් සාක්ෂි අනුවයි. ,,,,සහරාන් හෂීම් සමඟ සමීප සබඳතා පැවැත්වූ මෙවැනි පුද්ගලයින් පොලිසියේ පෙනී සිට තිබියදීත් ඔවුන් සම්බන්ධයෙන් විමර්ශන නිසි ලෙස ක්‍රියාත්මක නොවීම පිළිබඳ පාර්ලිමේන්තු මන්ත්‍රී ෆීල්ඞ් මාර්ෂල් සරත් ෆොන්සේකා මෙහිදී ප්‍රශ්න කළා. ,,,,පාස්කු ඉරිදා ප්‍රහාරය සම්බන්ධයෙන් සොයා බලන පාර්ලිමේන්තු විශේෂ කාරක සභාවේ කටයුතු පස්වරු 2කට ආරම්භ වුණේ පාර්ලිමේන්තු සංකීර්ණයේදීයි.  කාත්තන්කුඩි පොලිස් ස්ථානයේ හිටපු ස්ථානාධිපතිවරයාට ද අද දිනයේ කමිටුව හමුවේ පෙනී සිටියා."}
{"title":"අමෙරිකාවෙන් පඩි ලබන කථානායක උපදේශකවරයෙකු ගැන මැතිසබයේදී උණුසුම් වාද විවාද","authors":["සමන්ත කුමාර"],"date":{"year":"2019","month":"06","date":"18"},"views":"2648","content":"වෙනත් පාර්ශවයකින් වැටුප් ලබන ජාත්‍යන්තර උපදේශකවරයෙකු පාර්ලිමේන්තුව පත් කිරීම සම්බන්ධයෙන් පාර්ලිමේන්තුවේ දී අද (18) උණුසම් වාද විවාද ඇති වුණා. ඒ, පාර්ලිමේන්තු මන්ත්‍රී දිනේෂ් ගුණවර්ධන ඒ සම්බන්ධයෙන් ප්‍රශ්න කිරීමත් සමඟයි. ,,ප්‍රසාද් කාරියවසම් අමෙරිකානු සංවිධානයකින් වැටුප් ලබන පුද්ගලයෙක් ලෙස කතානායකවරයාගේ ජාත්‍යන්තර උපදේශකයෙක් ලෙස පත්කර ඇති බවත් ඒ හේතුවෙන් පාර්ලිමේන්තුවේ තත්ත්වය පිළිබදව දැඩි කතාබහට ලක්වන සිදුවීමක් බවට පත්ව ඇති බව මෙහිදී දිනේෂ් ගුණවර්ධන මන්ත්‍රීවරයා ප්‍රකාශ කර සිටියා. මන්ත්‍රිවරයාගේ එම ප්‍රකාශයට පිළිතුරු දෙමින් කතානායකවරයා කියා සිටියේ ප්‍රසාද් කාරියවසම් විදේශ කටයුතු අමාත්‍යංශයේ හිටපු ලේකම්වරයා ලෙස කටයුතු කළ බවත් වත්මන් පාර්ලිමේන්තුවේ විදේශ පාර්ලිමේන්තු රැසක් සමග පවත්වාගෙන යන වැඩසටහනක් සම්බන්ධයෙන් සිය උපදේශකවරයා ලෙස කටයුතු කරන බවයි. එමෙන්ම ඔහුට වැටුප් ගෙවනු ලබන්නේ අමෙරිකානු ආයතනයකින් නොවන බවයි.,,,,විපක්ෂ නායක මහින්ද රාජපක්ෂ මහතා ද එම සංවාදයට එක්වුණා. ,,,,සංවාදයට එක්වූ පාර්ලිමේන්තු මන්ත්‍රී විමල් වීරවංශ අමෙරිකානු ගිවිසුම් සම්බන්ධයෙන් ද අදහස් පළ කළා. ,,,,මේ අතර පාර්ලිමේන්තුවට අද ඉදිරිපත් කළ රුපියල් මිලියන 57,546කින් යුත් පරිපූරක ඇස්තමේන්තුව ආණ්ඩුව පසුව ඉවත් කර ගත්තා. ඒ, අදාළ පරිපූරක ඇස්තමේන්තුවේ දෝෂ ඇති බව පවසමින්. මෙම පරිපූරක ඇස්තමේන්තුව ඉදිරිපත් කර තිබුණේ විපක්ෂ නායකවරයාගේ භාවිතය සඳහා නිල වාහනයක් ලබා ගැනීම, අමාත්‍ය ලක්ෂ්මන් කිරිඇල්ලගේ නිල නිවස නවීකරණයට අදාළ හිග බිල්පත් නිරවුල් කිරීම ආදිය වෙනුවෙන් අතිරේක ප්‍රතිපාදන ලබා ගැනීමටයි. ,,එහිදී විපක්ෂ නායකවරයාගේ නිල වාහනය වෙනුවෙන් රුපියල් හාරකෝටි විසිනව ලක්ෂ 50,000ක මුදලක් වෙන්කර තිබුණා. ඉඩම් හා පාර්ලිමේන්තු ප්‍රතිසංස්කරණ නියෝජ්‍ය අමාත්‍යවරයාට වාහනයක් ලබාගැනීම සඳහා වෙන්කර තිබු මුදල රුපියල් හාරකෝටි තිස් ලක්ෂයක්. ආරක්ෂක අමාත්‍යවරයා සඳහා වන ආරක්ෂක රථ 02හි මිල වැඩිවීම හේතුවෙන් අතිරේකව වෙන්කර ඇති මුදල රුපියල් හතළිස් දෙලක්ෂයක්. ,,ඒ සම්බන්ධයෙන් පාර්ලිමේන්තු මන්ත්‍රී බිමල් රත්නායක ප්‍රශ්න කළ අවස්ථාවේ අමාත්‍ය ලක්ෂ්මන් කිරිඇල්ල ප්‍රකාශ කළේ පරිපූරක ඇස්තමේන්තුවේ දෝෂ නිවැරදි කරන තෙක් එය සම්මත කර නොගන්නා බවයි."}
{"title":"වාර්තා පොත් අළුත් කරමින් එංගලන්තය ඇෆ්ගනිස්ථානය අසරණ කරයි","authors":["දිනුක් හේවාවිතාරණ"],"date":{"year":"2019","month":"06","date":"18"},"views":"4519","content":"ලෝක කුසලාන ක්‍රිකට් තරගාවලියේදී ඇෆ්ගනිස්ථානය සමග පැවති තරගයේදී එංගලන්තය සිය නියමිත පන්දුවාර 50 අවසානයේදී කඩුලු 06ක් දැවී ලකුණු  397ක් රැස්කර ගනු ලැබුවා. අද තරගයේදී වාර්තා කිහිපයක්ම අළුත් වීමද විශේෂත්වයක්.,,එංගලන්තය ලබා ගත් මෙම ලකුණු 397, ලෝක කුසලාන තරගාවලියකදී ඔවුන් රැස් කළ වැඩිම ලකුණු ප්‍රමාණය ලෙසයි වාර්තා වන්නේ. එමෙන්ම මෙම ඉනිමේදී එංගලන්ත පිතිකරුවන් හයේ පහරවල් 25 ක් එල්ල කරනු ලැබූ අතර එක්දින තරගයකදී කණ්ඩායමක් විසින් එල්ල කරනු ලැබූ වැඩිම හයේ පහරවල් සංඛ්‍යාව ලෙසයි එය වාර්තා පොත් අතරට එක්වුයේ.,,එංගලන්ත නායක ඊයන් මෝගන් පන්දු 71ක් තුලදී ලකුණු 148ක් රැස් කර ගනු ලැබූ අතර එහිදී ඔහු හයේ පහරවල් 17ක් එල්ල කරනු ලැබුවා. පිතිකරුවෙක් එක්දින ඉනිමකදී එල්ල කරනු ලැබූ වැඩිම හයේ පහරවල් සංඛ්‍යාව ලෙසයි එය වාර්තා වන්නේ.,,ඊට අමතරව ලෝක කුසලාන ක්‍රිකට් ඉතිහාසයේදී වැඩිම ලකුණු සංඛ්‍යාවක් ලබාදුන් පන්දු යවන්නා ලෙස ඇෆ්ගනිස්ථාන දඟ පන්දු යවන රෂිඩ් ඛාන් අද පත්වීමද විශේෂත්වයක්. එංගලන්ත පිතිකරුවන් ඔහුගේ පන්දුවාර 9 තුලදී ලකුණු 110 ක් රැස් කර ගැනීමට සමත් විය.,,අද පැවති තරගයේදී එංගලන්ත කණ්ඩයම වෙනුවෙන් ඊයන් මෝගන් ලකුණු 148ක් , ජොනි බෙයාර්ස්ට්‍රෝ 90, ජෝ රූට් ලකුණු 88ක් සහ මොයින් අලි පන්දු 9 ක් තුල නොදැවී ලකුණු 31ක් රැස් කර ගනු ලැබුවා."}
{"title":"මේජර් ජෙනරාල් ශවේන්ද්‍ර සිල්වාට සේවා දිගුවක් ","authors":["දිනුක් හේවාවිතාරණ"],"date":{"year":"2019","month":"06","date":"18"},"views":"3991","content":"යුධ හමුදා මාණ්ඩලික ප්‍රධානි මේජර් ජෙනරාල් ශවේන්ද්‍ර සිල්වා හට 6 මසක සේවා දිගුවක් ජනාධිපති මෛත්‍රිපාල සිරිසේන මහතා විසින් අද (18) ලබාදී ඇති බව ජනාධිපති ලේකම් කාර්යාල ආරංචි මාර්ග සඳහන් කර සිටිනවා. ,,ජුනි මස 22 වෙනිදා සිට දෙසැම්බර් 31 වෙනිදා දක්වා බලපැවැත්වෙන පරිදි මෙම සේවා දිගුව වත්මන් යුධ හමුදා මාණ්ඩලික ප්‍රධානි මේජර් ජෙනරාල් ශවේන්ද්‍ර සිල්වා හට ජනාධිපතිවරයා විසින් ලබාදී ඇති බවයි වාර්තා වන්නේ.,,1984 වර්ෂයේදී ආධුනික කැඩෙට් නිලධාරියෙක් ලෙස යුධ හමුදාවට එක්වූ මේජර් ජෙනරාල් ශවේන්ද්‍ර සිල්වා තෙවන ඊලාම් යුද්ධයේදී 58 වන බල සේනාංකාධිපතිවරයා ලෙස කටයුතු කරනු ලැබූ අතර, ඉකුත් ජනවාරි මාසයේදී යුධ හමුදා මාණ්ඩලික නිලධාරී තනතුරට පත්කරනු ලැබුවා."}
{"title":"ගෝඨාභයගේ පෙත්සම් දෙකක් අභියාචනාධිකරණය ප්‍රතික්ෂේප කරයි","authors":["අධිකරණ වාර්තාකරු "],"date":{"year":"2019","month":"06","date":"18"},"views":"3964","content":"ඩි.ඒ. රාජපක්ෂ අනුස්මරණ කෞතුකාගාරය ඉදිකිරීමේදී රාජ්‍ය මුදල් රුපියල් මිලියන 33.9 ක් සාවද්‍ය පරිහරණය කළැයි කියන සිද්ධියට අදාල නඩුව සම්බන්ධයෙන් ස්ථිර ත්‍රිපුද්ගල මහාධිකරණය විසින් ලබා දුන් නියෝගයක් අත් හිටුවන ලෙසට ඉල්ලා හිටපු ආරක්ෂක ලේකම් ගෝඨාභය රාජපක්ෂ විසින් ගොනු කළ ප්‍රතිශෝධන පෙත්සමක් සහ රිට් පෙත්සමක් විභාගයට නොගෙන ප්‍රතික්ෂේප කිරීමට අභියාචනාධිකරණය අද (18) නියෝග කළා.,,විනිසුරු අචල වෙන්ගප්පුලි සහ විනිසුරු අර්ජුන ඔබේසේකර මේ සම්බන්ධයෙන් නියෝගය ප්‍රකාශයට පත් කරමින් පවසා සිටියේ මෙම පෙත්සම් විභාග කිරීමට අභියාචනාධිකරණයට බලයක් නොමැති බවයී. කෙසේවෙතත් අභියාචනාධිකරණයට මෙම පෙත්සම විමසීමට අධිකරනය බලයක් ඇති බවට ගෝඨාභය රාජපක්ෂ මහතාගේ නීතිඥවරයා තර්ක කර සිටියා.,,ස්ථිර ත්‍රිපුද්ගල මහාධිකරණය ලබා දුන් තීන්දුවක් සම්බන්ධයෙන් අධිකරණ සංවිධාන පනත යටතේ අභියාචන සිදු කළ යුත්තේ ශ්‍රේෂ්ඨාධිකරණයේ බව නීතිපතිවරයා තර්ක කර තිබුණි. ඒ අනුව නීතිපතිවරයාගේ කරුණු පිළිගනිමින් අභියාචනාධිකරණයට බලයක් නොමැති බවට අභියාචනාධිකරණය තීන්දු කළා. ඒ අනුව එම පෙත්සම් ගාස්තු රහිතව ප්‍රතික්ෂේප කිරීමට අභියාචනාධිකරණය අද නියෝග කලේ.,,ඩි.ඒ. රාජපක්ෂ අනුස්මරණ  කෞතුකාගාරය නඩුව සම්බන්ධයෙන් ගෝඨාභය රාජපක්ෂ ඉදිරිපත් කළ මූලික විරෝධතා ප්‍රතික්ෂේප කිරීමට ස්ථිර ත්‍රිපුද්ගල මහාධිකරණය ජනවාරි මස 11 වනදා නිකුත් කළ නියෝගයට එරෙහිව ප්‍රතිශෝධන පෙත්සමක් හිටපු ආරක්ෂක ලේකම්වරයා විසින් අභියාචනාධිකරණයේ ගොනු කරන ලදී ."}
{"title":"මැතිවරණය කවදා තියයිද කියා මමවත් දන්නේ නැහැ : නැගෙනහිර පළාත් ආණ්ඩුකාරවරයා කියයි ","authors":["අමදෝරු අමරජීව - ත්‍රිකුණාමලය "],"date":{"year":"2019","month":"06","date":"18"},"views":"1772","content":"පලාත් සභා මැතිවරණය කවදා පැවැත්වෙනවාද කියන්න බැහැ.උඩ ඉන්න දෙයියෝ දන්නවා දැයි මම දන්නේ නැහැ. කෙසේ නමුත් පලාතේ ප්‍රජාතන්ත්‍රවාදය ස්ථාපිත කරන්න නම් පලාත් සභා මැතිවරණය පැවැත්විය යුතු යැයි ත්‍රිකුණාමලය දිස්ත්‍රික් රාජ්‍ය  ආයතන ප්‍රධානින්ගේ හමුවකදි අද (18) නැගෙනහිර  ආණ්ඩුකාර ෂාන් විජයලාල් ද සිල්වා ප්‍රකාශ කර සිටිනවා. ත්‍රිකුණාමලය දිසාපති එන්.ඒ.ඒ.පුෂ්පකුමාර ගේ මුලිකත්වයෙන් දිසාපති ශ්‍රවනාගාරයේදි මෙම රැස්විම පැවැත්වුණි.,,රාජ්‍ය සේවය සුදු ජාතිකයන්ගේ ඉදලා පැවත එන දෙයක්. එසේ ආරම්භ වු රාජ්‍ය සේවයේ ඉහල තනතුරු සුදු ජාතිකයන් තියාගෙන  සැලසුම් ක්‍රියාවට නැන්විමේ  තනතුරු ස්වදේශිකයන්ට ඒ කාලේ දුන්නා. අපි නිදහස ලබාගෙන අවුරුදු 71ක් වෙනවා. 100%ක්  අපිට නිදහස ලැබිලත් අපිට අනන්‍යවු ජාතික ප්‍රතිපත්ති සකස් කර ගැනිමට බැරි වෙලා තියනවා. ඉස්සර කියමනක් තියනවා හොදට ඉගෙන ගත්තොත්  රාජ්‍ය සේවයට යන්න පුළුවන්  කියලා.ඒ කියමන කාලයක් බොහෝ රටවල තිබුණා. ඒ රටවල පෞද්ගලික අංශයේ දියුණුවත් සමග දැන් මතයක් ගොඩ නැගිලා  තියනවා හොදට ඉගෙන ගත්තේ නැත්නම් රාජ්‍ය සේවයට යන්න පුලුවන් කියලා.පරිගණක ලෝකය සමග රාජ්‍ය සේවකයා බද්ධ විය යුතුයි. ,,ඒ කාලේ අකුරු ලියන්න බැරි අයට සාක්ෂරතාවය අඩු එහෙම නැතිනම්  සාක්ෂරතාවය නැති අය කියනවා.අනාගතයේ පරිගණක ලොව සමග බද්ධ නොවුණු අය සාක්ෂරතාවය අඩු අය විදිහට සලකන යුගයක් එනවා. තවත් කාලයක් යනකොට කඩදාසි යුගය අවසන් වෙනවා.මේ මගේ පලාත කියලා.මම ඒ විදිහට වැඩ කිරිමේදි පෘථග්ජනයෙක් විදිහට මගෙන් වරදක් දෝෂයක් වෙන්න පුලුවන්. ඒවාමට පෙන්නලා දෙන්න මගේ උපරිම හැකියාවෙන් මෙය නිවැරදි කරගන්න කටයුතු කරනවා යැයි මෙහිද තවදුරටත් අදහස් දැක්වු ආණ්ඩුකාර ෂාන් විජයලාල් ද සිල්වා කියා සිටියා."}
{"title":"ලෝක කුසලාන තරගාවලිය අතරතුර දෙවන වරටත් ලංකාවට පැමිණි මාලිංග යළි එංගලන්තය බලා පිටත්ව යයි","authors":["කසුන් කැලුම් "],"date":{"year":"2019","month":"06","date":"18"},"views":"2835","content":"ලෝක කුසලාන ක්‍රිකට් තරගාවලිය අතරතුර දෙවන වරටත් ශ්‍රී ලංකාවට පැමිණි ලසිත් මාලිංග අද පස්වරු එකට පමණ යළි එංගලන්තය බලා පිටත්ව ගියා. ඔහු මෙලෙස හදිසියේ පැමිණියේ සිය නැන්දණියගේ සත්දින දානමය පිංකමට සහභාගිවීම සදහායි. ,,ඕස්ට්‍රේලියාව සමග පැවති තරගයෙන් අනතුරුව ලසිත් මාලිංග මෙලෙස යළි ශ්‍රී ලංකාවට පැමිණියා. ඔහු මීට පෙර සිය නැන්දණියගේ අවමංගල්‍ය උත්සවයට සහභාගිවීම සදහා ඉකුත් 12 වනදා ශ්‍රී ලංකාවට පැමිණ 14 වනදා යළි එංගලන්තයේ ලන්ඩන් නුවර බලා පිටත්ව ගියා."}
{"title":"සැකකාර ඥාති පුත්‍රයා මුදා හැරීමට පොලිසියට අල්ලස් දෙන්න යද්දී අත්අඩංගුවට ගත් සැකකරුට ඇප ","authors":["අධිකරණ වාර්තාකරු"],"date":{"year":"2019","month":"06","date":"18"},"views":"1648","content":"ජාතික තව්හීත් ජමාත් සංවිධානයේ සාමාජිකයකු වූ තම ඥාතී පුත්‍රයා ඇප මත මුදාහරින ලෙසට ඉල්ලා හොරොව්පතාන පොලිස් ස්ථානාධිපතිවරයාට රුපියල් ලක්ෂ දෙකහමාරක අල්ලස් මුදලක් දුන්නේ යැයි කියන චෝදනාවට රක්ෂිත බන්ධනාගාර ගත කර සිටි සැකකරු ඇප මත මුදාහැරීමට කොළඹ ප්‍රධාන මහේස්ත්‍රාත් අධිකරණය අද (18) නියෝග කළා.,,මෙලෙස ඇප මත මුදාහරිනු ලැබුවේ අබ්දුල් මජීඩ් මොහොමඩ් නියාස් නැමැති සැකකරු වෙනුවෙන් අල්ලස් ලබාදුන්නැයි කියන ව්‍යාපෘති නිලධාරී මොහොමඩ් සිෆාන් නැමැත්තායි.,,සැකකරු රුපියල් 15,000 සක මුදල් ඇපයක් සහ රුපියල් ලක්ෂ හතර බැගින් වූ ශරීර ඇප දෙකක් මත මුදාහැරීමට කොළඹ ප්‍රධාන මහෙස්ත්‍රාත් ලංකා ජයරත්න අද නියෝග කළා.,,හොරොව්පතාන ස්ථානාධිපති P.P.S.R.සංජීවගේ පැමිණිල්ලට අනුව අල්ලස් හෝ දුෂණ විමර්ශන කොමිෂන් සභාවේ  නිලධාරීන් විසින් සැකකරු මැයි මස 05වැනි දා අත්අඩංගුවට ගනු ලැබුවා. සියලු කටයුතු සඳහා රුපියල් ලක්ෂ පහක මුදලක් දෙන බවත් අත්තිකාරමක් ලෙසට රුපියල් ලක්ෂ දෙකහමාරක් ගෙවීමට පැමිණි අවස්ථාවේ සැකකරු අත්අඩංගුවට ගන්නා ලදී."}
{"title":"ලෝක කුසලාන ප්‍රසාද ලකුණු වෙනස්වීම මෙන්න","authors":["කසුන් කැළුම් - විදෙස් මාධ්‍ය ඇසුරෙන්"],"date":{"year":"2019","month":"06","date":"18"},"views":"4848","content":"ලෝක කුසලාන කි‍්‍රකට් තරගාවලියේ ප‍්‍රසාද ලකුණු සටහනේ තවදුරටත් පෙරමුණ ගැනීමට ඕස්ටේ‍්‍රලියානු කණ්ඩායම සමත් වී සිටිනවා.,,ඒ, තරග 5කදි ජයග‍්‍රහණ 4 ක් ලබා ප‍්‍රසාද ලකුණු 8 ක් හිමිකර ගනිමින්.,,දෙවන සහ තුන්වන ස්ථාන තරග 3 බැගින් ජයගත් පිළිවෙලින් නවසීලන්තය සහ ඉන්දීය කණ්ඩායමට හිමිවී තිබෙනවා.,,සත්කාරක එංගලන්ත කණ්ඩායම ජයග‍්‍රහණ 3 ක් වාර්තා කරමින් ප‍්‍රසාද ලකුණු 6 ක් ලබා පසුවන්නේ සිව්වන ස්ථානයේයි.,,බටහිර ඉන්දීය කොදෙව් කණ්ඩායමට එරෙහිව ඊයේ (17) ලද පෙරළිකාර ජයත් සමග බංග්ලාදේශ කණ්ඩායම ප‍්‍රසාද ලකුණු සටහනේ 5 වන ස්ථානය දක්වා ඉදිරියට පැමිණියා.,,තරග 5 කට එක්වු ශී‍්‍ර ලංකා කණ්ඩායම එක් ජයග‍්‍රහණයක් සමගින් ප‍්‍රසාද ලකුණු 4 ක් ලබා එම සටහනේ 6 වන ස්ථානයේ පසු වනවා. ,,මේ අතර ලෝක කුසලාන කි‍්‍රකට් තරගාවලියේ තවත් තරගයක් මැන්චෙස්ටර්හිදී අද පැවැත්වෙනවා. ඒ, සත්කාරක එංගලන්ත කණ්ඩායම සහ ඇෆ්ගනිස්ථාන කණ්ඩායම අතරයි."}
{"title":"සිසේරියන් සැත්කම් 33,000ක් ගැන සොයන්න තීරණය කරයි","authors":["සජිත් තිලකරත්න"],"date":{"year":"2019","month":"06","date":"18"},"views":"3534","content":"2007 වසරේ සිට මේ දක්වා කුරුණෑගල ශික්‍ෂණ රෝහලේ සිදු කෙරුණු සිසේරියන් සැත්කම් පිළිබඳ කරුණු සොයා බැලීමට රෝහල් පාලන අධිකාරිය තීරණය කර තිබෙනවා.,,ඒ අනුව 2007 වසරේ සිට මේ දක්වා සිදු කෙරුණු සිසේරියන් සැත්කම් 33,000 ක කරුණු මෙලෙස සොයා බලනු ඇති.,,සිසේරියන් සැත්කම් සිදුකළ වෛද්‍යවරයා සහ එම සැත්කමින් පසු අදාළ මව්වරුන්ට දරුඵල හිමිවූවාද නැද්ද යන්න මෙමගින් සොයා බැලෙන බවයි කුරුණෑගල ශික්‍ෂණ රෝහලේ ප‍්‍රකාශකයෙකු නෙත් නිවුස් වෙත කියාසිටියේ.,,කුරුණෑගල ශික්ෂණ රෝහලේ ප‍්‍රසව හා නාරිවේද වෛද්‍ය ඒකකයේ ජ්‍යෙෂ්ඨ වෛද්‍ය නිලධාරී සෙයිගු සියාබ්දීන් මොහොමඞ් සාෆි සිදුකළ සිසේරියන් සැත්කම් පිළිබඳ වෙනම තොරතුරු සොයා බැලීමක් සිදුකරන බවද මෙහිදි ප‍්‍රකාශ කෙරුණා. මේ වනවිට වෛද්‍ය සෙයිගු සියාබ්දීන් මොහොමඞ් සාෆිට එරෙහිව කුරුණෑගල ශික්‍ෂණ රෝහල වෙත පමණක් පැමිණිලි දහසකට අධික සංඛ්‍යාවක් ලැබී තිබෙනවා."}
{"title":"තේරීම් කාරක සභාව හමුවට මින් ඉදිරියට කැඳවන පුද්ගලයින් ගැන විශේෂ තීරණයක් ","authors":["සජිත් තිලකරත්න","කසුන් කැළුම්"],"date":{"year":"2019","month":"06","date":"18"},"views":"3000","content":"පාර්ලිමේන්තු විශේෂ තේරීම් කාරක සභාව හමුවට කැඳවන පුද්ගලයින් සම්බන්ධයෙන් මින් ඉදිරියට තීරණය කරන්නේ තමන් බව එහි සභාපති නියෝජ්‍ය කථානායක ආනන්ද කුමාරසිරි පවසනවා.,,කමිටුවේ අනෙකුත් සාමාජිකයින් විසින් නිර්දේශ කරන නම් සළකා බලා අදාළ කැඳවීම් එම කාරක සභාවේ මූලික අරමුණුවලට ගැලපෙන්නේද නැද්ද සම්බන්ධයෙන් නිගමනය කර අවසන් තීරණය ගන්නා බවයි නියෝජ්‍ය කතානායකවරයා වැඩිදුරටත් ප‍්‍රකාශ කළේ.,,ඉදිරියට මෙම කාරක සභාව හමුවට කැඳවීමට අවශ්‍ය පුද්ගලයින්ගේ නම් ලැයිස්තුව මේ වනවිට තමන් කමිටුවෙන් ඉල්ලා ඇති බවද නියෝජ්‍ය කථානායකවරයා නෙත් නිවුස් වෙත සදහන් කළා. ,,මේ අතර ඉකුත්දා පාර්ලිමේන්තු විශේෂ තේරීම් කාරක සභාව හමුවට රාජ්‍ය පරිපාලන අමාත්‍යාංශයේ ලේකම් ජේ. ජේ. රත්නසිරි කැඳවීම සම්බන්ධයෙන් එම කමිටුවේ සාමාජිකයින්ගේද විරෝධතාවය එල්ල වී තිබෙනවා.,,මේ අතර පාස්කු ඉරිදා ප‍්‍රහාරය පිළිබඳ සොයා බැලෙන පාර්ලිමේන්තු විශේෂ තේරීම් කාරක සභාවේ නියෝජිතයින් සහ කථානායක කරූ ජයසූරිය මහතා අතර සාකච්ඡාවක් අද පැවැත්වීමට නියමිතයි. මෙම කාරක සභාවේ ඉදිරි කටයුතු සම්බන්ධයෙන් මෙහිදි සාකච්ඡා කිරීමට නියමිත බවයි වාර්තා වන්නේ.,,පාස්කු ඉරිදා ප‍්‍රහාරය පිළිබඳ සොයා බලන විශේෂ තේරීම් කාරක සභාව හමුවේ කාත්තන්කුඩි පොලිස් ස්ථානයේ හිටපු ස්ථානාධිපතිවරයා සහ වර්තමාන ස්ථානාධිපතිවරයා අද කමිටුව හමුවේ සාක්ෂි ලබාදෙනු ඇති. ඊට අමතරව කාත්තන්කුඩි ප‍්‍රදේශයේ මුස්ලිම් සංවිධානයක නියෝජිතයින්ද අද විශේෂ තේරීම් කාරක සභාව හමුවට කැඳවීමට නියමිතව තිබෙනවා. ඔවුන්ගෙන් සාක්‍ෂි විමසීම අද පස්වරු 2.00 ට පාර්ලිමේන්තු සංකීර්ණයේදී සිදුවනවා.,,මේ අතර අර්බුද නිමා කරමින් කැබිනට් මණ්ඩලය ජනාධිපති මෛතී‍්‍රපාල සිරිසේන මහතාගේ ප‍්‍රධානත්වයෙන් අද පෙරවරුවේ රැස්වුණා. ඒ, ජනාධිපති කාර්යාලයේදීයි.,,කෙසේවෙතත් තේරීම් කාරක සභාවේ කටයුතු ජාතික ආරක්‍ෂාවට හෝ ජාතික බුද්ධි සේවාවේ කටයුතුවලට බාධාවක් නොවන අයුරින් පවත්වාගෙන යාමට ආණ්ඩු පක්‍ෂය එකඟවීමත් සමග ජනාධිපතිවරයා මෙලෙස අද පැවැති කැබිනට් රැස්වීමට සහභාගිවී තිබෙනවා."}
{"title":"කාන්තාවක් ඝාතනයට ලක්ෂ 20ක ගාස්තුවකට එකඟ වූ  ප්‍රාදේශීය සභාවක ලිපිකාරිණිය හසුවේ ","authors":["ලලිත් චාමින්ද"],"date":{"year":"2019","month":"06","date":"18"},"views":"6130","content":"රුපියල් ලක්‍ෂ 20 ක කොන්ත‍්‍රාත්තුවකට කාන්තාවක් ඝාතනය කිරීම සඳහා සැලසුම් කළ සැකකාරියක් ඇතුළු දෙදෙනෙකු ගාල්ල, මාගාල්ල ප‍්‍රදේශයේදී අත්අඩංගුවට ගෙන තිබෙනවා. ඔවුන් විසින් ඝාතනය කිරීමට සැලසුම් කර තිබුණේ උණුවටුන ප‍්‍රදේශයේ හෝටලයක් පවත්වාගෙන යන කාන්තාවක්.,,ඇයගේ සැමියා වෙන්ව ජීවත් වන අතර ඔහු පදිංචිව සිටින්නේ ස්වීඩනයේයි. ,,ඇය ඝාතනය කිරීම සඳහා ස්වීඩනයේ පදිංචි ඇගේ සැමියා විසින් රුපියල් ලක්‍ෂ 20 ක කොන්ත‍්‍රාත්තුවක් සැකකාර කාන්තාව සහ තවත් පුද්ගලයෙකුට ලබාදී තිබෙනවා. මෙලෙස අත්අඩංගුවට ගත් සැකකාර කාන්තාව රත්ගම ප‍්‍රාදේශීය සභාවේ සේවය කරන ලිපිකාරිණියක් බවයි පොලීසිය පැවසුවේ.,,මෙම හෝටලය පවත්වාගෙන යන කාන්තාව තමන් ඝාතනය කිරීමට පිරිසක් සිටින බවට ගාල්ල දිසාව භාර නියෝජ්‍ය පොලිස්පති කාර්යාලය වෙත පැමිණිල්ලක් සිදුකර තිබෙනවා. ඒ අනුව කි‍්‍රයාත්මක වූ ගාල්ල පොලිස් ස්ථානයේ අපරාධ විමර්ශන අංශයේ නිලධාරීන් සැකකාරිය සහ අනෙක් පුද්ගලයා අත්අඩංගුවට ගත් බවයි පොලීසිය පැවසුවේ. ,,මෙම සැකකාරිය සහ සැකකරු අදාළ කාන්තාව මාගාල්ල ප‍්‍රදේශයට රැගෙන විත් ඇගේ ඡායාරූප ගෙන වයිබර් තාක්‍ෂණය ඔස්සේ ස්වීඩනයේ සිටින ඇගේ සැමියාට යවා ඇතැයිද පොලීසිය සඳහන් කළා.  ,,අත්අඩංගුවට ගැණුනු සැකකාරිය පාතාල කි‍්‍රයාවන්ට සම්බන්ධව සිට ඝාතනය කෙරුණු රත්ගම ප‍්‍රාදේශීය සභාවේ හිටපු සභාපති මනෝජ් මෙන්ඩිස්ගේ ඥාතිවරියක බවයි පරීක්‍ෂණවලදි අනාවරණ වී ඇත්තේ."}
{"title":"මිල අධික විදුලි ජනන යන්ත්‍ර විසන්ධි කරන බව ඇමති කියයි","authors":["සජිත් තිලකරත්න"],"date":{"year":"2019","month":"06","date":"18"},"views":"2299","content":"මිල අධික විදුලි ජනන යන්ත‍්‍ර ඉදිරි වසර එකහමාරක කාලය තුළ සම්පූර්ණයෙන් විසන්ධි කරන බව අමාත්‍ය රවී කරුණානායක පවසනවා.,,අමාත්‍යවරයා මේ බව සඳහන් කළේ කොළඹ බණ්ඩාරණායක අනුස්මරණ ජාත්‍යන්තර සම්මන්ත‍්‍රණ ශාලාවේ පැවති උත්සවයක් අමතමින්.,,එහිදී අඩුම වියදමට විදුලිය ජනනය කිරීමේ වැඩපිළිවෙල කඩිනමින් ක්‍රියාත්මක කරන බවත් යම් විදියකින් නිර්භීත දේශපාලන තීන්දු අවශ්‍ය බවත් සඳහන් කෙරුණා. ,,විදුලි පාරිභෝගිකයාට මුල්තැන දී ලංකා විදුලිබල මණ්ඩලය කටයුතු කළ යුතු බවයි අමාත්‍යවරයා මෙහිදි වැඩිදුරටත් සඳහන් කළේ."}
{"title":"අන්තවාදී කල්ලියේ කොළඹ දිස්ත්‍රික් සංවිධායක යළිත් රිමාන්ඩ්","authors":["අධිකරණ වාර්තාකරු"],"date":{"year":"2019","month":"06","date":"18"},"views":"1618","content":"ජාතික තව්හීඩ් ජමාත් සංගමයේ කොළඹ දිස්ත්‍රික් සංවිධායක ලෙසට කටයුතු කළ මොහොමඩ් ෆාරුක් මොහොමඩ් ෆවාස් නැමැත්තා ජූලි මස 02වැනි දා තෙක් තවදුරටත් රක්ෂිත බන්ධනාගාර ගත කිරීමට කොළඹ ප්‍රධාන මහේස්ත්‍රාත් අධිකරණය අද (18) නියෝග කළා.,,ඉස්ලාම් අන්තවාදී කල්ලියක සාමාජිකයන් වෙමින් අන්තවාදය පැතුරුවා යැයි කියන සිද්ධියකට අදාළව සැකකරු කෙසෙල්වත්ත පොලිසිය විසින් අත්අඩංගුවට ගෙන තිබුණා. සැකකරුට එරෙහිව චෝදනා ත්‍රස්තවාදය වැළැක්වීමේ පනත යටතේ ගොනු කර ඇති බැවින් සැකකරු වෙනුවෙන් කළ ඇප ඉල්ලීම ප්‍රතික්ෂේප කර තිබුණා.,,සැකකරු සන්තකයේ තිබී සොයාගන්නා ලද භාණ්ඩ කිහිපයක් සම්බන්ධයෙන් විශ්ලේෂණ වාර්තාවක් ලබා ගැනීම සඳහා රජයේ රස පරික්ෂකවරයා වෙත යොමුකර ඇති බවත් කෙසේවෙතත් ඒ සම්බන්ධයෙන් වාර්තා  මෙතෙක් ලැබී නොමැති බව පොලීසිය අධිකරණයට දැනුම් දුන්නා.,,මෙම සැකකරු සන්තකයේ තිබී ජාතික තව්හීද් ජමාත් සංවිධානයට සම්බන්ධ ලේඛන සහ වීඩියෝ දර්ශන පොලිසිය සොයාගෙන තිබුණා. ,,මෙම සැකකරු විසින් ජාතික තව්හීත් ජමාත් සංවිධානය විසින් සිදු කළ බෝම්බ ප්‍රහාර සිද්ධි ඔහුගේ ජංගම දුරකථනයෙන් වීඩියෝ ගත කර ඇති බවට පොලිසිය චෝදනා කරයි."}
{"title":"වෛද්‍ය සාෆි වරදකරු වුණොත් මව්වරුන්ට වන්දි මුදලක් දෙන්නලු (PHOTOS)","authors":["ලලිත් චාමින්ද"],"date":{"year":"2019","month":"06","date":"18"},"views":"3607","content":"චෝදනා එල්ල වී ඇති වෛද්‍ය සාෆිට එරෙහිව නීතිය දැඩිව ක්‍රියාත්මක කරන ලෙස රජයට බල කරමින් අක්මීමන ප්‍රාදේශිය සභාවේ උප සභාපති ඒ.කේ සුගත් ඇතුළු ප්‍රාදේශිය සභාවේ ශ්‍රී ලංකා පොදුජන පෙරමුණේ මන්ත්‍රිවරු පිරිසක් අද (18) පෙරවරුවේ විරෝධතාවයක් සිදු කරනු ලැබුවා.,,අදාළ වෛද්‍යවරයා චෝදනා සම්බන්ධයෙන් වරදකරුවෙකු වුවහොත් සිද්ධියට මුහුණදුන් මව්වරුන්ට වන්දි මුදලක් ලබා දිය යුතු බවද සඳහන් කළා.,,ඒ අනුව චෝදනා එල්ල වී ඇති වෛද්‍යවරයාට එරෙහිව ශ්‍රී ලංකා පොදුජන පෙරමුණේ මන්ත්‍රි ඉන්දික නවරත්න විසින් ප්‍රාදේශීය සභාවට ඉදිරිපත් කළ යෝජනාව එක්සත් ජනතා නිදහස් සන්ධාන මන්ත්‍රි අනිල් ප්‍රියදර්ශන ස්ථීර කළ අතර එම යෝජනාව සභා සම්මත වුණා."}
{"title":"කොදෙව්වන් පුදුම කරමින් බංග්ලාදේශ පිතිකරුවන් පෙරළිකාර පිතිහරඹයක","authors":["කසුන් කැළුම් - විදෙස් මාධ්‍ය ඇසුරෙන්"],"date":{"year":"2019","month":"06","date":"18"},"views":"2687","content":"ලෝක කුසලාන කි‍්‍රකට් තරගාවලියේ ඊයේ (17) පැවති තරගයේදී බටහිර ඉන්දීය කොදෙව් කණ්ඩායමට එරෙහිව පෙරළිකාර ජයක් වාර්තා කිරීමට බංග්ලාදේශ කණ්ඩායම සමත් වුණා.,,එම තරගයේ පළමුවෙන් පන්දුවට පහරදුන් බටහිර ඉන්දීය කොදෙව් කණ්ඩායම නියමිත පන්දුවාර පනහේදී කඩුළු 8 ක් දැවී ලකුණු 321 ක් රැස් කළා.,,එම ලකුණු සංඛ්‍යාව හඹායාම අභියෝගයක් වුවත් සකීබ් අල් හසන්ගේ සහ ලිටන් දාස්ගේ විශිෂ්ඨ පිතිහරඹය හේතුවෙන් එම ජයග‍්‍රාහී සීමාව පසුකර යාමට බංග්ලාදේශයට හැකි වුණා.,,බංග්ලාදේශ ඉනිම ඔසවා තැබූ සකීබ් අල් හසන් මෙවර ලෝක කුසලාන තරගාවලියේ පිට පිට දෙවන ශතකය වාර්තා කරමින් ඊයේ තරගයේදී නොදැවී රැස් කළ ලකුණු සංඛ්‍යාව 124 ක්. ඔහුට අනෙක් අන්තයෙන් අනගි සහායක් ලබාදුන් ලිටන් දාස් පන්දු 69 කදී නොදැවී ලකුණු 94 ක් රැස් කිරීමට සමත් වුණා.,,ඒ අනුව මෙම තරගය බංග්ලාදේශය ජයගත්තේ කඩුලූ 7 කින්.,,ලෝක කුසලාන තරග ඉතිහාසයේ බංග්ලාදේශය කොදෙව් කණ්ඩායම පරාජය කළ පළමු අවස්ථාවද මෙය වනවා. බංග්ලාදේශය ලද මෙම ජයග‍්‍රහණය ලෝක කුසලාන කි‍්‍රකට් ඉතිහාසයේ දෙවන සාර්ථක හඹා යාම ලෙසද වාර්තා පොත් අතරට එක් වුණා. මෙම ජයග‍්‍රහණයත් සමග බංග්ලාදේශ කණ්ඩායම ප‍්‍රසාද ලකුණු සටහනේ පස් වන ස්ථානය දක්වා පැමිණීමටද සමත් වී සිටිනවා."}
{"title":"වෛද්‍ය සාෆි පැලෝපීය නාල කපා සැත්කම් සිදුකළ බවට මෙතෙක් තහවුරු නොවේ - නියපොතු මාර්ගයෙන් පැලෝපීය නාල තද කිරීමක් ගැන සැකයක් මතුවේ ","authors":["හේමන්ත කහවලගේ"],"date":{"year":"2019","month":"06","date":"18"},"views":"5250","content":"කුරුණෑගල ශික්ෂණ රෝහලේ ප‍්‍රසව හා නාරිවේද වෛද්‍ය ඒකකයේ ජ්‍යෙෂ්ඨ වෛද්‍ය නිලධාරී සෙයිගු සියාබ්දීන් මොහොමඞ් සාෆි, සිසේරියන් සැත්කම් අතරතුර මව්වරුන් වන්ද්‍යකරණයට ලක්කර ඇතැයි පැවසෙන සිද්ධිය සම්බන්ධයෙන් සංඛ්‍යානමය පරීක්ෂණයක් සිදු කිරීමට අවධානය යොමුව තිබෙනවා.,,ඔහු විසින් සිසේරියන් සැත්කම් සිදුකළ මව්වරුන් 3900ක් ඊයේ දිනය වනවිට හඳුනාගෙන ඇති බවයි රෝහල් ප‍්‍රකාශකයෙකු පැවසුවේ. ඒ, 2007-2013 කාලයේදී සහ 2017න් පසු යළි ඔහු සේවයට වාර්තා කිරීමෙන් අනතුරුවයි.,,එම මව්වරුන් 3900 දෙනාගෙන් 690 දෙනෙකු මුස්ලිම් මව්වරුන්. වෛද්‍යවරයා එම මව්වරුන්ට සිසේරියන් සැත්කම් සිදු කිරීමෙන් පසු දරුවන් ලැබී ඇත්දැයි යන්න පිළිබඳ එහිදී ප්‍රතිශතයක් වශයෙන් සලකා බලනු ඇති. කෙසේවෙතත් අදාල මුස්ලිම් මව්වරුන් වන්ද්‍යකරණයට ලක් කිරීමක් සිදුකර නොමැති බවද වාර්තා වනවා. ,,සැකකාර වෛද්‍යවරයා පැලෝපීය නාල කපා සැත්කම් සිදුකර ඇති බවට මෙතෙක් තහවුරු වී නැහැ. ඒ අනුව දැනට සැක කෙරෙන්නේ ඔහු සිසේරියන් සැත්කම් අතරතුර අත් ආවරණ සහිතව නියපොතු මාර්ගයෙන් පැලෝපීය නාල තදකර රුධිර සංසරණය අවහිර කර මව්වරුන් වන්ද්‍යකරණයට ලක්කර ඇති බවයි. ,,මේ අතර කුරුණෑගල ශික්ෂණ රෝහලේ එවකට නිර්වින්දන වෛද්‍යවරිය විසින්, කිසිදු මවකට පූර්ව දැනුම් දීමකින් තොරව එල්. ආර්. ටී. (LRT) සැත්කම් සිදු නොකරන ලෙස වෛද්‍ය කාර්ය මණ්ඩලයට දැනුම්  දී තිබූ බව ද නෙත් නිවුස් වෙත වාර්තා වුණා.,,එම දැනුම් දීමෙන් පසුව සැකකාර සෙයිගු සියාබ්දීන් මොහොමඞ් සාෆි වෛද්‍යවරයා විසින් අදාළ නිර්වින්දන වෛද්‍යවරියට තර්ජනය කර ඇතැයි සඳහන්. රෝහලේ වෛද්‍ය කාර්ය මණ්ඩලය සමග ඔහු ප‍්‍රකාශ කර ඇත්තේ නිර්වින්දන වෛද්‍යවරිය මරා දමන බවයි. එම කාලයේදී ඔවුන් ඒ සම්බන්ධයෙන් රෝහල් පාලන අධිකාරියට වාචිකව පැමිණිලි කර තිබෙනවා. මේ වනවිට මතුව ඇති තත්ත්වයත් සමග රෝහල් කාර්ය මණ්ඩලය ඒ සම්බන්ධයෙන් පාලන අධිකාරියට ලිඛිතවද පැමිණිලි කර ඇති බවයි නෙත් නිවුස් වෙත වාර්තා වුණේ. ,,මේ අතර කුරුණෑගල ශික්ෂණ රෝහලේ ප‍්‍රසව හා නාරිවේද වෛද්‍ය ඒකක 3ක් පවතින අතර ඒවා ඒ, බී, සී (A,B,C) ලෙස වෙන්කර තිබෙනවා. වෛද්‍ය සෙයිගු සියාබ්දීන් මොහොමඞ් සාෆි කටයුතු කර ඇත්තේ සී (C) ලෙස නම්කර තිබූ වෛද්‍ය ඒකකයේයි. එහෙත් ඔහු අනෙක් ඒකකවල කටයුතු සදහාද මැදිහත් වී ඇති බව වාර්තා වුණා. එය නීති විරෝධි කටයුත්තක් බවයි හෙලිවී ඇත්තේ. ,,වෛද්‍ය සෙයිගු සියාබ්දීන් මොහොමඞ් සාෆිට එරෙහිව ඊයේ (17) දිනය වනවිට ලැබුණු පැමිණිලි සංඛ්‍යාව දහස ඉක්මවා තිබුණා. ඉන් පැමිණිලි 839ක් ලැබී ඇත්තේ කුරුණෑගල රෝහලටයි. දඹුල්ල රෝහලට ලැබී ඇති පැමිණිලි සංඛ්‍යාව 164ක්. ඒ අනුව වෛද්‍ය සෙයිගු සියාබ්දීන් මොහොමඞ් සාෆිට එරෙහිව ලැබී ඇති සමස්ත පැමිණිලි සංඛ්‍යාව 1003ක්. ,,මේ අතර වෛද්‍ය සෙයිගු සියාබ්දීන් මොහොමඞ් සාෆි නිවැරදි බවට කුරුණෑගල ශික්ෂණ රෝහලේ හෙද කාර්ය මණ්ඩලයේ 69 දෙනෙකු ප‍්‍රකාශ කර ඇති බවට පලවන වාර්තා අසත්‍ය බවද කුරුණෑගල ශික්ෂණ රෝහලේ ප‍්‍රකාශකයෙකු තහවුරු කළා."}
{"title":"එජාප පාර්ලිමේන්තු කණ්ඩායමට අගමැතිගෙන් අවවාද","authors":["සජිත් තිලකරත්න"],"date":{"year":"2019","month":"06","date":"18"},"views":"2947","content":"ජනාධිපතිවරණයක් මෙතෙක් ප‍්‍රකාශයට පත් කර නොමැති බැවින් සිය පක්‍ෂයේ අපේක්‍ෂකයා පිළිබඳ නම් ප‍්‍රකාශ කිරීමට හදිසි නොවන්නැයි අග‍්‍රාමාත්‍ය රනිල් වික‍්‍රමසිංහ මහතා එක්සත් ජාතික පක්‍ෂ පාර්ලිමේන්තු මන්තී‍්‍ර කණ්ඩායමට ප‍්‍රකාශ කර තිබෙනවා.,,ඒ, ඊයේ (17) රාත්‍රියේ අරලියගහ මන්දිරයේ පැවති එක්සත් ජාතික පක්‍ෂ පාර්ලිමේන්තු මන්තී‍්‍ර කණ්ඩායම් රැස්වීමේදීයි.,,මෙම සාකච්ඡාවෙන් අනතුරුව පිටතට පැමිණි රාජ්‍ය අමාත්‍ය අජිත් මාන්නප්පෙරුම සඳහන් කළේ \"අගමැතිතුමා දුන්න අවවාදය තමයි 'ජනාධිපති අපේක්ෂක හොයන වේලාව නෙමෙයි මේක. 2015 ජනවාරි 08 වැනිදා දීපු පොරොන්දුව ඉටු කරන වේලාව.. යම් අතපසුවීමක් සිද්ධ වුණා බෝම්බ සිද්ධිය නිසා.. දැන් වැඩ කරලා ඒ ඉලක්ක සම්පූර්ණ කරන්න..ඊට පස්සේ අපි ජනාධිපතිවරණය ගැන කථා කරමු' කියලා.\" යනුවෙනි."}
{"title":"කෙරෙන යෝජනා ගැන චමල් හෙළිකරයි ","authors":["සජිත් තිලකරත්න"],"date":{"year":"2019","month":"06","date":"18"},"views":"3586","content":"තමන් ඉදිරි ජනාධිපතිවරණයට ඉදිරිපත් වනවාද නැද්ද යන්න සම්බන්ධයෙන් කිසිවක් ප‍්‍රකාශ කිරීමට තවමත් කල්වේලා වැඩි බව හිටපු කථානායක, පාර්ලිමේන්තු මන්තී‍්‍ර චමල් රාජපක්‍ෂ පවසනවා.,,විපක්‍ෂයේ ජනාධිපතිවරණ අපේක්‍ෂකයා චමල් රාජපක්‍ෂ බවට විවිධ පාර්ශ්ව සිදුකරන ප‍්‍රකාශ සම්බන්ධයෙන් නෙත් නිවුස් කළ විමසීමකදී ඔහු මෙම අදහස් පළ කළා.,,කෙසේවෙතත් විවිධ පාර්ශ්වවලින් නොනිල වශයෙන් ඉදිරි ජනාධිපතිවරණයට ඉදිරිපත් වන ලෙස ඉල්ලීම් කර ඇති බවයි චමල් රාජපක්‍ෂ මන්තී‍්‍රවරයා වැඩිදුරටත් කියාසිටියේ. නිල වශයෙන් ඉල්ලීමක් ඉදිරිපත් වුවහොත්  ඒ සම්බන්ධයෙන් සළකා බැලීමට තමන් සූදානම් බවද ඔහු නෙත් නිවුස් වෙත ප‍්‍රකාශ කළා.,,කෙසේවෙතත් ඉදිරි ජනාධිපතිවරණයේ අපේක්‍ෂකයින් සම්බන්ධයෙන් මේ වනවිට විවිධ අදහස් පළ වෙමින් තිබෙන නිසා ඒ සම්බන්ධයෙන් කිසිවක් ප‍්‍රකාශ කිරීමට තමන් සූදානම් නොවන බවයි චමල් රාජපක්‍ෂ මන්තී‍්‍රවරයා මෙහිදී සඳහන් කළේ. තවත් සති දෙකකින් පමණ ඉදිරි ජනාධිපතිවරණය සම්බන්ධයෙන් තමන් ප‍්‍රකාශයක් සිදුකරන බවද හිටපු කථානායක පාර්ලිමේන්තු මන්තී‍්‍ර චමල් රාජපක්‍ෂ වැඩිදුරටත් සඳහන් කළා."}
{"title":"ඇමති ධූරවලින් ඉවත්වූ 06 දෙනෙක් අද සිට පසුපෙළ අසුන්වල - තිදෙනෙකුගේ වෙනසක් නෑ","authors":["හර්ෂිකා සංජීවනී "," සජිත් තිලකරත්න "],"date":{"year":"2019","month":"06","date":"18"},"views":"2336","content":"අමාත්‍ය ධූරවලින් ඉවත් වූ මුස්ලිම් නියෝජිතයන් සිය ධූර සම්බන්ධයෙන් අද (18) අවසන් තීරණයක් ගැනීමට නියමිතව තිබෙනවා.,,හිටපු අමාත්‍ය අබ්දුල් හලීම් ඉකුත්දා ප‍්‍රකාශ කළේ සිය මන්තී‍්‍ර කණ්ඩායම පාර්ලිමේන්තුවේදී අද රැස්වී ඒ පිළිබඳ අවසන් තීරණයක් ගන්නා බවයි. ඒ අනුව බොහෝ දුරට කබීර් හෂීම් සහ අබ්දුල් හලීම් යන මන්තී‍්‍රවරුන් අද යළි අමාත්‍ය ධූර භාරගනු ඇති බවයි නෙත් නිවුස් වෙත වාර්තා වුණේ. ,,මේ අතර අමාත්‍ය ධූරවලින් ඉල්ලා අස්වූ මුස්ලිම් මන්තී‍්‍රවරුන් 6 දෙනෙකුට අද සිට පාර්ලිමේන්තු සභා ගර්භයේ පසුපෙළ අසුන් පනවා තිබෙනවා. ඒ ඔවුන් සිය අමාත්‍ය ධූර වලින් ඉල්ලා අස්වීමේ ලිපි කථානායකවරයා වෙත ලැබී තිබීම හේතුවෙන්. ඒ අනුව ඔවුන් ජ්‍යෙෂ්ඨත්ත්වය අනුව ආණ්ඩු පක්ෂයේ අසුන් ගනු ඇති. ,,කෙසේවෙතත් එක්සත් ජාතික පක්ෂයේ සභාපති හිටපු අමාත්‍ය කබීර් හෂීම්, ශී‍්‍ර ලංකා මුස්ලිම් කොංග‍්‍රසයේ නායක හිටපු අමාත්‍ය රාවුෆ් හකීම් සහ සමස්ත ලංකා මහජන කොංග‍්‍රසයේ නායක හිටපු අමාත්‍ය රිෂාඞ් බදියුදීන්ගේ ඉදිරි පෙළ අසුන්වල වෙනසක් සිදු නොවන බවයි වේත‍්‍රධාරී නරේන්ද්‍ර ප‍්‍රනාන්දු නෙත් නිවුස් වෙත ප‍්‍රකාශ කළේ. ඒ , රාවුෆ් හකීම් හා රිෂාඞ් බදියුදීන් පක්ෂ නායකයින් වීම හේතුවෙන්. ,,පක්ෂ නායක රැස්වීමේදී ඇතිකර ගත් එකඟතාවක් මත හිටපු අමාත්‍ය කබීර් හෂීම්ටද තවදුරටත් ඉදිරිපෙළ අසුන ලබා දීමට තීරණය කර තිබෙනවා. පාර්ලිමේන්තුවේ ආසන වෙන් කිරීම සිදු වන්නේ ස්ථාවර නියෝග අංක 3 යටතේ කථානායකවරයාට ඇති බලතල අනුවයි."}
{"title":"පාර්ලිමේන්තු විශේෂ තේරීම් කාරක සභාව ගැන අද විශේෂ සාකච්ඡාවක්","authors":["හර්ෂිකා සංජීවනී","කසුන් කැළුම්","සජිත් තිලකරත්න"],"date":{"year":"2019","month":"06","date":"18"},"views":"2082","content":"පාස්කු ඉරිදා ප‍්‍රහාරය සම්බන්ධයෙන් සොයා බැලීමට පත්කළ පාර්ලිමේන්තු විශේෂ තේරීම් කාරක සභාව අද (18) යළි රැස් වනවා. ඒ පස්වරු 2.00කට පාර්ලිමේන්තු සංකීර්ණයේදීයි. ,,කාත්තන්කුඩි පොලිස් ස්ථානයේ හිටපු ස්ථානාධිපතිවරයා සහ වර්තමාන ස්ථානාධිපතිවරයා අද කමිටුව හමුවේ සාක්ෂි ලබාදෙනු ඇති. ඊට අමතරව කාත්තන්කුඩි ප‍්‍රදේශයේ මුස්ලිම් සංවිධානයක නියෝජිතයින්ද අද විශේෂ තේරීම් කාරක සභාව හමුවට කැඳවා ඇති බවයි එහි ප‍්‍රකාශකවරයෙකු නෙත් නිවුස් වෙත කියා සිටියේ. ,,මෙම විශේෂ තේරීම් කාරක සභාව හමුවේ මීට පෙර  හිටපු ජාතික බුද්ධි ප‍්‍රධානී විශ‍්‍රාමික ජ්‍යෙෂ්ඨ නියෝජ්‍ය පොලිස්පති සිසිර මෙන්ඩිස්, ආරක්‍ෂක ලේකම් ජෙනරාල් ශාන්ත කෝට්ටේගොඩ, හිටපු ආරක්‍ෂක ලේකම් හේමසිරි ප‍්‍රනාන්දු, අනිවාර්ය නිවාඩු යවා සිටින පොලිස්පති පූජිත් ජයසුන්දර ද සාක්‍ෂි ලබාදුන්නා.,,අනතුරුව බස්නාහිර පළාත් හිටපු ආණ්ඩුකාර අසාද් සාලි, නැගෙනහිර පළාත් හිටපු ආණ්ඩුකාර එම්. එල්. ඒ. එම්. හිස්බුල්ලා සහ රාජ්‍ය පාරිපාලන අමාත්‍යාංශයේ ලේකම් ජේ. ජේ. රත්නසිරි ද පාර්ලිමේන්තු විශේෂ තේරීම් කාරක සභාව හමුවේ පෙනී සිටියා.,,මේ අතර මෙම විශේෂ තේරීම් කාරක සභාවේ කටයුතු ඉදිරියට ගෙනයාම සම්බන්ධයෙන් විශේෂ සාකච්ඡාවක් අද පැවැත්වීමට නියමිතව තිබෙනවා. ඒ කථානානයක කරූ ජයසූරිය මහතා සහ විශේෂ තේරීම් කාරක සභාවේ සභාපති නියෝජ්‍ය කථානායක ආනන්ද කුමාරසිරි ඇතුළු කාරක සභා සාමාජිකයින් අතරයි."}
{"title":"ඊජිප්තු හිටපු ජනපති අධිකරණය තුලදී මියයයි ","authors":["දිනුක් හේවාවිතාරණ"],"date":{"year":"2019","month":"06","date":"17"},"views":"4103","content":"2013 වර්ෂයේදී හමුදා කුමන්ත්‍රණයකින් බලයෙන් පහකරනු ලැබූ ඊජීප්තු ජනාධිපති මොහොමඩ් මුර්සි අධිකරණය තුලදී හදිසියේ ඇතිවූ රෝගී තත්ත්වයක් හේතුවෙන් අභාවප්‍රාප්තවු බව විදෙස් මාධ්‍ය වාර්තා කර සිටිනවා.,,හිටපු ජනාධිපතිවරයාට එරෙහිව අද (17) පැවති නඩු විභාගයක් සඳහා ඔහු සහභාගිවී සිට ඇති අතර එක්වර ඔහු ක්ලාන්තවී අධිකරණය තුලදී ඇද වැටුණු බවයි ඊජීප්තු රජයේ රුපවාහිනි සේවය වාර්තා කර සිටියේ.,,සිය ප්‍රතිවාදීන් ඝාතනය කිරීම, ඔත්තු බැලීම වැනි චෝදනා රාශියක් සම්බන්ධයෙන් මොහොමඩ් මුර්සි හිටපු ජනාධිපතිවරයාට චෝදනා එල්ලවී තිබුනා. ඒ හේතුවෙන් එරට රජයේ හමුදාවන් විසින් සිදුකරනු ලැබූ කුමන්ත්‍රණයකින් ඔහු බලයෙන් පහකරනු ලැබූ අතර පසුව බන්ධනාගාර ගත කර සිටිය බවයි විදෙස් මාධ්‍ය වාර්තා කර සිටියේ."}
{"title":"යුද හමුදාවට ජාති භේද නොමැති බව හමුදාපති කියයි","authors":["හේමන්ත කහවලගේ"],"date":{"year":"2019","month":"06","date":"17"},"views":"2525","content":"ශ්‍රී ලංකා යුද හමුදාව තුළ ජාති ආගම් හෝ කුලභේද නොමැති බව යුද හමුදාපති ලුතිතන් ජෙනරාල් මහේෂ් සේනානායක පවසනවා. යුද හමුදාපතිවරයා මේ බව කියා සිටියේ යුද හමුදාවේ ධන පරිත්‍යාගයෙන් මිලදී ගත් ස්කෑන් යන්ත්‍ර දෙකක් මහරගම අපේක්ෂා රෝහලට පරිත්‍යාග කිරීමේ උත්සවයට අද (17) පෙරවරුවේ එක් වෙමින්. ,,,,ශ්‍රී ලංකාවේ ජාතික ආරක්ෂාව වෙනුවෙන් යුද හමුදාව කැප වී කටයුතු කරන බවද යුද හමුදාපති ලුතිතන් ජෙනරාල් මහේෂ් සේනානායක ප්‍රකාශ කළා."}
{"title":"පළාත් සභා ඡන්දය ඉල්ලා ගොනුකළ පෙත්සම් විභාගයට දින නියම වෙයි","authors":["අධිකරණ වාර්තාකරු "],"date":{"year":"2019","month":"06","date":"17"},"views":"1467","content":"දැනට නිල කාලය අවසන් වී ඇති පළාත් සභා 8 ක් සදහා වන ඡන්ද විමසීම කඩිනමින් පැවැත්වීමට මැන්ඩාමූස් රීට් නියෝගයක් නිකුත් කරන ලෙස ඉල්ලා ගොනුකළ පෙත්සම් සැප්තැම්බර් මස 9වනදා විභාගයට ගැනීමට ශ්‍රේෂ්ඨාධිකරණය අද (17) නියෝග කළා. ඒ, අදාල පෙත්සම් ප්‍රියන්ත ජයවර්ධන, විජිත් මලල්ගොඩ සහ ගාමිණි අමරසේකර යන ශේ්්‍රෂ්ඨාධිකරණ ත්‍රිපුද්ගල විනිසුරු මඩුල්ල හමුවේ කැදවූ අවස්ථාවේදීයි.,,සත්‍ය ගවේශකයෝ සංවිධානය විසින් මෙම පෙත්සම් ගොනුකර තිබෙනවා. දැනට නිල කාලය අවසන් වී ඇති පළාත් සභාවලට නියෝජිතයින් තෝරා ගැනිමට මැතිවරණය පැවැත්වීම සදහා මැතිවරණ කොමිසමට නියෝගයක් නිකුත් කරන ලෙසයි එමගින් ඉල්ලා ඇත්තේ."}
{"title":"කොදෙව්වන් ගෙන් බංග්ලාදේශයට ලකුණු 322ක ඉලක්කයක් ","authors":["සමීර ගොඩපිටිය "],"date":{"year":"2019","month":"06","date":"17"},"views":"1548","content":"ලෝක කුසලාන ක්‍රිකට් තරගාවලියේ බටහිර ඉන්දීය කොදෙව් කණ්ඩායම සහ බංග්ලාදේශ කණ්ඩායම අතර තරගය දැන් පැවැත්වෙනවා. ඒ, එංගලන්තයේ කවුන්ටි ග්‍රවුන්ඞ් ක්‍රීඩාංගණයේදීයි. කාසියේ වාසියේ ඇරයුමින් පළමුවෙන් පන්දුවට පහරදුන් බටහිර ඉන්දීය කොදෙව්වන් නියමිත පන්දුවාර 50 අවසානයේ කඩුලු 8ක් දැවී ලකුණු 321 ක් රැස් කළා.,,කොදෙව් ඉනිම ඇරඹීමට පිටියට පිවිසි ක්‍රිස් ගේල්ට සහ එවින් ලෙවිස්ට සාර්ථක සබඳතාවයක් ගොඩ නැගීමට අවස්ථාව ලබා නොදුන් මොහොමඞ් සයිෆුද්දීන් ක්‍රිස් ගේල් ලකුණු ලබා ගැනීමට පෙරාතුවම පිටියෙන් ඉවත් කිරීමට සමත් වුණා. දෙවැනි කඩුල්ල සදහා එක් වූ එවින් ලෙවිස් හා ෂායි හෝප් ලකුණු 116ක සබඳතාවයක් ගොඩ නගමින් කොදෙව් ඉනිම ශක්තිමක් කළා.,,ෂායි හෝප් ලකුණු 96යි. එවින් ලෙවිස් 70යි. පන්දු යැවීමේදී මස්ටෆිසූර් රහ්මේන් ලකුණු 57කට කඩුලු 3ක් බිද හෙලුවා."}
{"title":"කොළඹ වරායේ නැගෙනහිර ජැටිය රැක ගැනීමට එක්වන්නැයි ලාල් කාන්තගෙන් ඉල්ලීමක්","authors":["සජිත් තිලකරත්න"],"date":{"year":"2019","month":"06","date":"17"},"views":"1305","content":"කොළඹ වරායේ නැගෙනහිර ජැටිය ඉන්දියාවට හා ජපානයට පැවරීමට ආණ්ඩුව දරන උත්සාහය වැළැක්වීම සඳහා සියලු පාර්ශව වෘත්තීය සමිතිවලට සහය දැක්විය යුතුබව ජාතික වෘත්තීය සමිති මධ්‍යස්ථානයේ සභාපති කේ ඩී ලාල් කාන්ත පවසනවා. ජනතා විමුක්ති පෙරමුණ විසින් අද (17) කැදවා තිබූ මාධ්‍ය හමුවකදී ඔහු මෙම අදහස් පළ කළා. ,,\" දැන් රනිල් වික්‍රමසිංහ ආණ්ඩුව ගිවිසුමකට ගිහිල්ලා තියෙනවා ඉන්දියාව සහ ජපානය සම්බන්ධ කරගෙන වරාය අධිකාරිය සමග එක්ව ගිවිසුමකට ගියා. මේ නැගෙනහිර වරාය ජැටිය විකිණීමක් තාම සිදුකරලා නැහැ. මේකත් හරියට කසාදයක් බදින්න කලින් නම් ප්‍රසිද්ධ කරනවා වගේ වැඩක් කරලා තියෙන්නේ. දැන් අපි එකතු වෙලා මේකට විරුද්ධ වෙලා මේ ගිවිසුමේ ප්‍රකාරයට ජැටිය විකිණීමේ ක්‍රියාවලිය නතර කරන්න ඕනේ. වරාය ඇතුලේ කරන සටනේදී අපි තනිවෙලා ඉන්නේ. නමුත් මේ සදහා අපි සියලු දෙනා මේ මොහොතේදී එක්විය යුතුයි\" ඔහු සඳහන් කර සිටියා.,,,,මෙය ජාතික සටනක් කිරීමට වුවද සූදානම් බවයි ඔහු වැඩිදුරටත් කියා සිටියේ. ත්‍රෛනිනායික මහ නායක හිමිවරුන්ද මේ පිළිබද අවධානය යොමුකරනු ඇතැයි අපේක්ෂා කරන බවද ඔහු ප්‍රකාශ කළා."}
{"title":"පොහොට්ටුව ජනාධිපතිවරණය පැවැත්විය යුතු දිනය කියයි","authors":["මහේෂ් චතුරංග "],"date":{"year":"2019","month":"06","date":"17"},"views":"1827","content":"ආණ්ඩුක්‍රම ව්‍යවස්ථාවේ ප්‍රතිපාදන වලට අනුව මීලග ජනාධිපතිවරණය අනිවාර්යයෙන් නොවැම්බර් 23 වනදා පැවැත්විය යුතු බව ශ්‍රී ලංකා පොදුජන පෙරමුණ පවසනවා. ඔවුන් කොළඹ අද (17) පැවැත්වූ මාධ්‍ය හමුවේදී පාර්ලිමේන්තු මන්ත්‍රී ඩලස් අලහප්පෙරුම ඒ සම්බන්ධයෙන් මෙලෙස පැහැදිලි කරා. ,,\" ආණ්ඩුක්‍රම ව්‍යවස්ථාවේ පැහැදිලිවම පෙන්න්වලා තියෙනවා මැතිවරණය තියන්න ඕන කාල සීමාව ගැන. සාමාන්‍යයෙන් හැමෝම කියනවා දෙසැම්බර් 09 වෙනිදා ජනාධිපතිවරණය තියන්න ඕනේ කියලා. නමුත් අපිට එතනින් ඉස්සරහට එන්න වෙනවා. ඒ කියන්නේ ජනාධිපතිවරණය තියන්න ඕනේ හරියටම නොවැම්බර් 23 වෙනිදා. ඒකට හේතුවක් තියෙනවා. පසුගියදා මැතිවරණ කොමිෂන් සභාවේ සභාපතිවරයා පක්ෂ මහලේකම්වරු මුණගැසුනා. එහිදී එතුමා කියලා තියෙනවා අ.පො.ස. සාමාන්‍ය පෙළ විභාගය පවත්වන කාලසටහන තමන්ට ලැබිලා තියෙනවා කියලා. ඒ අනුව බලනකොට විභාගයට ඉඩ දීලා මැතිවරණය තියන්න ගියොත් වෙන්නේ ඒ දෙසැම්බර් මස 23 වෙනිදා. නමුත් ඊට පෙර ඒ කියන්නේ නොවැම්බර් 23 වෙනිදා ජනාධිපතිවරණය තියන්න වෙනවා\" ඩලස් අලහප්පෙරුම මන්ත්‍රිවරයා කියා සිටියා.,,,,ජනමත විචාරණයක් පැවැත්වීම සම්බන්ධයෙන් පළවන වාර්තා පිළිබදවද මෙහිදි අදහස් පළ කෙරුණා. හිටපු අමාත්‍ය මහාචාර්ය ජී.එල් පීරිස් ප්‍රකාශ කළේ මේ මොහොතේ ජනමත විචාරණයක් පැවැත්වීමට සුදුසු වාතාවරණයක් නොමැති බවයි."}
{"title":"රාවනා -1 සාර්ථකව කක්ෂගත කෙරේ (VIDEO)","authors":["හේමන්ත කහවලගේ"],"date":{"year":"2019","month":"06","date":"17"},"views":"1938","content":"මෙරට පළමු චන්ද්‍රිකාව වන රාවනා 1 කක්ෂගත කිරීම ශ්‍රී ලංකා වේලාවෙන් අද පස්වරු 3.45ට සාර්ථකව සිදු කෙරුණා. ඒ, නේපාල හා ජපාන චන්ද්‍රිකා 2ක් ද සමගින්. ජපානයේ කියුෂු තාක්ෂණ ආයතනයේ සහයෝගීතාව යටතේ ආතර් සී ක්ලාක් මධ්‍යස්ථානයේ පර්යේෂණ ඉන්ජිනේරුවන් දෙදෙනෙකු වන තරිදු දයාරත්න සහ දුලානි චාමිකා විසින් නිර්මාණය කල මෙම චන්ද්‍රිකාව අන්තර්ජාතික ගඟන මධ්‍යස්ථානයෙන් නික්මුනේ පෘථිවියට කිලෝමීටර් 400ක් දුරින් පිහිටි කක්ෂයක ස්ථානගත කිරීමටයි.,,,,ආතර් සී ක්ලාක් මධ්‍යස්ථානයට පැමිණ එම අවස්ථාව සජීවිව නැරඹීමටද අවස්ථාව උදාකර දී තිබුණා. රාවනා 1 චන්ද්‍රිකාව නාසා ආයතනයට අයත් මධ්‍යම අත්ලාන්තික් කළාපීය අභ්‍යවකාශ පර්යන්තයෙන් ජාත්‍යන්තර අභ්‍යවකාශ මධ්‍යස්ථානය වෙත යවනු ලැබුවේ පසුගිය අපේ්්‍රල් 19 වනදායි. ඒ, ශ්‍රී ලංකාවේ නාමය ගෝලීය අභ්‍යවකාශ යුගයේ සටහන් කරමින්."}
{"title":"මංගලගේ තීරණයකට රාජිතගේ විරෝධය - ආණ්ඩුවෙන් ඉවත් වෙන්නත් සූදානම්","authors":["හර්ෂිකා සංජීවනී "," හේරත් ඒකනායක"],"date":{"year":"2019","month":"06","date":"17"},"views":"2545","content":"විදේශිය දුම්වැටි ආනයනය කිරීමට ආණ්ඩුව කටයුතු කළහොත් තමන් අමාත්‍ය මණ්ඩලයෙන් ඉවත් වන බව සෞඛ්‍ය අමාත්‍ය රාජිත සේනාරත්න පවසනවා. චීන දුම්වැටි මෙරටට ආනයනය කළ යුතු බවට මුදල් අමාත්‍ය මංගල සමරවීර ඉකුත්දා කළ ප්‍රකාශය සම්බන්ධයෙන් ප්‍රතිචාර දක්වමින් අමාත්‍යවරයා මේ බව ප්‍රකාශ කළා.,,ඉකුත්දා පැවැති මාධ්‍ය හමුවකදී මුදල් අමාත්‍ය මංගල සමරවීර ප්‍රකාශ කළේ චීන කම්කරුවන් විශාල සංඛ්‍යාවක් මෙරට සේවය කරන බැවින් චීන දුම්වැටි ආනයනයට පවතින තහනම ඉවත් කළයුතු බවයි. ,,,,ලෝක දුම්වැටි විරෝධි දිනය වෙනුවෙන් අද පැවැති උත්සවයකින් පසු මාධ්‍යවේදීන් අමාත්‍ය රාජිත සේනාරත්නගෙන් මේ පිළිබද ප්‍රශ්න කළා. එහිදී අමාත්‍යවරයා ප්‍රකාශ කළේ චීන දුම්වැටි ශ්‍රී ලංකාවට ආනයනය කිරීමට තමන් සෞඛ්‍ය අමාත්‍යවරයා ලෙස කිසිසේත්ම අවසර ලබා නොදෙන බවයි.,,,,අමාත්‍ය මංගල සමරවීරගේ මෙම තීරණය සම්බන්ධයෙන් පාර්ලිමේන්තු මන්ත්‍රී එස් බී දිසානායකද අද අදහස් පළ කළා. ඒ, මහනුවරදී මාධ්‍ය වෙත අදහස් දක්වමින්. ,,,,මංගල සමරවීර සහ රාජිත සේනාරත්න යන අමාත්‍යවරුන් අතර ඇති වී තිබෙන මෙම මතභේදාත්මක තත්ත්වය සම්බන්ධයෙන් ශ්‍රී ලංකා පොදුජන පෙරමුණ අද කැදවා තිබූ මාධ්‍ය හමුවකදීද අදහස් පළ කෙරුණා. මේ පාර්ලිමේන්තු මන්ත්‍රී රෝහිත අබේගුණවර්ධන.,,,,චීන දුම්වැටි ශ්‍රී ලංකාවට ගෙන්වීමේ අගතිගාමී තීරණය හදිසි අවශ්‍යතාවක් ලෙස සලකා නතර කිරීමට ක්‍රියා කරන ලෙස දුම්කොළ සහ මධ්‍යසාර පිළිබද ජාතික අධිකාරියේ සභාපති වෛද්‍ය පාලිත අබේකෝන්ද රජයෙන් ඉල්ලීමක් කර තිබෙනවා."}
{"title":"අනුරාධපුර නගරාධිපති ඇතුළු 7 දෙනෙකු රිමාන්ඞ්","authors":["උපාලි ආනන්ද"],"date":{"year":"2019","month":"06","date":"17"},"views":"3410","content":"අනුරාධපුර දිස්ත්‍රික් ආහාර හා ඖෂධ පරීක්ෂක ආනන්ද වේරගොඩගේ  නිවසට බෝම්බ ප්‍රහාරයක් එල්ල කිරීමේ සිද්ධිය සම්බන්ධයෙන් චෝදනා ලැබ සිටි අනුරාධපුර නගරාධිපති එච්. පී. සෝමදාස ඇතුළු 7 දෙනෙකු ලබන 24 වනදා දක්වා අද (117) රක්ෂිත බන්ධනාගාර ගත කෙරුණා. ඒ, තඹුත්තේගම වැඩබලන මහේස්ත්‍රාත්වරියගේ නියෝගයක් අනුවයි.,,සැකකරුවන් නීතිඥයින් මාර්ගයෙන් අද පොලිසියට භාර වූ අවස්ථාවේ මෙම සිද්ධියට අදාල පැමිණිල්ල තඹුත්තේගම මහේස්ත්‍රාත් අධිකරණය හමුවේ කැදවනු ලැබුවා. මෙලෙස රක්ෂිත බන්ධනාගාර ගත කෙරුණේ අනුරාධපුර මහ නගර සභාවේ නගරාධිපති එච් පී සෝමදාස, උතුරු මැද පළාත් සභාවේ හිටපු සභාපති ටී එම් ආර් සිරිපාල, තලාව ප්‍රාදේශිය සභාවේ සභාපති ඉන්දික නුවන් තෙන්කකෝත් ඇතුළු පිරිසක්.,,1999 වසරේ දෙසැම්බර් 19 වනදා එල්ල කළ අදාල බෝම්බ ප්‍රහාරයෙන් අනුරාධපුර දිස්ත්‍රික් ආහාර හා ඖෂධ පරීක්ෂක ආනන්ද වේරගොඩගේ රාජාංගණය යාය නවය ගැමුණුපුර පිහිටි නිවසේ නවතා තිබූ බස්රථ 2කට සහ වෑන් රථ දෙකකට හානි වී තිබුණා. ආනන්ද වේරගොඩ, 1999 වසරේ පැවැති ජනාධිපතිවරණයේදී වත්මන් අග්‍රාමාත්‍ය රනිල් වික්‍රමසිංහ මහතාගේ ජයග්‍රහණය වෙනුවෙන් කැපවී කටයුතු කරමින් සිටියදීයි මෙම ප්‍රහාරය එල්ල වූයේ."}
{"title":"හෙරොයින් ජාවාරම්කළ ත්‍රීරෝද රථ රියදුරෙකුට ජීවිතාන්තය දක්වා සිරදඬුවම්","authors":["අධිකරණ වාර්තාකරු "],"date":{"year":"2019","month":"06","date":"17"},"views":"1752","content":"හෙරොයින් ග්‍රෑම් 4.3ක් සන්තකයේ තබා ගැනීම සහ ජවාරම් කිරීමේ චෝදනාවට වරදකරු වූ ත්‍රීරෝද රථ රියදුරෙකුට කොළඹ මහාධිකරණය අද (17) ජීවිතාන්තය දක්වා වූ බරපතල වැඩ සහිත සිරදඬුවම් නියම කළා.,,මෙලෙස දඬුවම් නියම වූයේ වේල්ලවීදිය ප්‍රදේශයේ පදිංචි 38 හැවිරිදි පුද්ගලයෙකුටයි. පොලිස් මත්ද්‍රව්‍ය නිවාරණ කාර්යංශය විසින් 2011 වසරේ අගෝස්තු මස 13 වනදා සැකකරු අත්අඩංගුවට ගෙන තිබුණා."}
{"title":"පාකිස්තානයේ බුද්ධි අංශ ප‍්‍රධානියා ඉවත් කෙරේ","authors":["තරංග රුක්ෂාන් - විදෙස් මාධ්‍ය ඇසුරෙන්"],"date":{"year":"2019","month":"06","date":"17"},"views":"299","content":"පාකිස්තානයේ බුද්ධි අංශ ප‍්‍රධානියා එම ධුරයෙන් ඉවත් කර තිබෙනවා. ලුතිතන් ජෙනරාල් අසීම් මුනීර් එම ධුරයට පත් කෙරුණේ මීට මාස 08කට පෙර වීමද විශේෂත්වයක්. කෙසේවෙතත් බුද්ධි ප‍්‍රධානියා ධුරයෙන් ඉවත් කිරීමට බලපෑ හේතුවක් මෙතෙක් අනාවරණ කර නැහැ. ,,පාකිස්තානයේ බුද්ධි අංශ ප‍්‍රධානී තනතුර එරට ඇති වඩාත් වැදගත් තනතුරු අතරින් එකක් බවයි විදෙස් මාධ්‍ය වාර්තා කළේ. අයි. එස්. සටන්කාමීන්ට මෙන්ම තලෙයිබාන් සහ සෙසු සටන්කාමී සංවිධානවලට සහය ලබාදෙන බවට පාකිස්තාන බුද්ධි අංශයට චෝදනා එල්ල වී ඇති බව රොයිටර් පුවත් සේවයද වාර්තා කළා."}
{"title":" ‘‘රාවණා 01’’ කක්ෂගත කිරීම අද ","authors":["හේමන්ත කහවලගේ"],"date":{"year":"2019","month":"06","date":"17"},"views":"2479","content":"ශ‍්‍රී ලංකාවේ පර්යේෂණ ඉංජිරුනේරුවන් දෙදෙනෙකු විසින් නිපද වූ ‘‘රාවණා 01’’ චන්ද්‍රිකාව අද (17) කක්ෂ ගත කෙරෙනවා. මේ වනවිට එම චන්ද්‍රිකාව රඳවා ඇත්තේ ජාත්‍යන්තර අභ්‍යවකාශ මධ්‍යස්ථානයේයි.,,ඒ අනුව එම චන්ද්‍රිකාව අද පෘථිවියට කිලෝමීටර් 400ක් දුරින් පිහිටි කක්ෂයට මුදා හරිනු ඇති.,,ආතර් සී ක්ලාක් මධ්‍යස්ථානයේ පර්යේෂණ ඉංජිනේරු තරිඳු දයාරත්න සහ දුලානි චාමිකා යන ශ‍්‍රී ලාංකික පර්යේෂණ ඉංජිරුනේරුවන් දෙදෙනා මෙම චන්ද්‍රිකාව නිර්මාණය කළේ ජපානයේ ද සහය ඇතිවයි.,,අදාළ චන්ද්‍රිකාව ඉකුත් අපේ‍්‍රල් 18 වැනිදා ජාත්‍යන්තර අභ්‍යවකාශ මධ්‍යස්ථානය වෙත යොමු කෙරුණා. ඒ, අමෙරිකාවේ වර්ජිනියා ප‍්‍රාන්තයේදීයී. ‘‘ඇන්ටරේස්’’ නම් වූ රොකට්ටුව ආධාරයෙන් මෙම චන්ද්‍රිකාව ජාත්‍යන්තර අභ්‍යවකාශ මධ්‍යස්ථානය වෙත යොමු කෙරුණේ නාසා ආයතනයේ ද මැදිහත්වීමෙන්.  ,,කිලෝග‍්‍රෑම් 1.05 බරැති ‘‘රාවණා 01’’ නමැති මෙම චන්ද්‍රිකාවේ ආයු කාලය වසර එකහමාරක්."}
{"title":"ජනාධිපති සහ එජාප ආණ්ඩුව අතර එකඟතාවයක්","authors":["හේමන්ත කහවලගේ"],"date":{"year":"2019","month":"06","date":"17"},"views":"5398","content":"ජනාධිපතිවරයා සහ එක්සත් ජාතික පක්ෂ ආණ්ඩුව අතර යම් එකඟතාවක් ඇති වී තිබෙනවා.,,ඒ සඳහා මැදිහත්කරුවන් ලෙස කටයුතු කර ඇත්තේ අමාත්‍යවරුන් වන රාජිත සේනාරත්න සහ රවී කරුණානායකයි.,,එහි ප‍්‍රතිඵලයක් ලෙස ජනාධිපතිවරයාගේ ප‍්‍රධානත්වයෙන් හෙට (18) දිනයේ කැබිනට් රැස්වීම පැවැත්වීමටයි නියමිතව ඇත්තේ.,,ජනාධිපතිවරයා හා අග‍්‍රාමාත්‍යවරයා අතර යම් විරසකයක් පවතින බව ඉකුත් සමයේ වාර්තා වුණා. මේ වනවිට ඔවුන් දෙදෙනා අතර ඇතැම් කරුණු සම්බන්ධයෙන් යම් එකඟතාවක් ගොඩනැගී තිබෙනවා. එය ආණ්ඩුවේ කටයුතු ඉදිරියට පවත්වාගෙන යාමට ඉවහල් වනු ඇති බවයි ජ්‍යෙෂ්ඨ අමාත්‍යවරයෙකු නෙත් නිවුස් වෙත කියා සිටියේ. ,,හෙට පැවැත්වෙන කැබිනට් මණ්ඩල රැස්වීම සඳහා මේ වනවිටත් අමාත්‍යවරුන්ට නිල වශයෙන් දැනුම් දීම් සිදු කර ඇති බව නෙත් නිවුස් මීට පෙරත් වාර්තා කළා. ජනාධිපතිවරයා සහභාගී නොවීම හේතුවෙන් ඉකුත් සතියේ සුපුරුදු කැබිනට් රැස්වීම පැවැත්වුණේ නැහැ."}
{"title":"අදට නියමිතව තිබූ සාකච්ඡාව අවලංගු කරයි","authors":["තරංග රුක්ෂාන්"," ලහිරු කපුගේ"],"date":{"year":"2019","month":"06","date":"17"},"views":"1754","content":"ශ‍්‍රී ලංකා නිදහස් පක්ෂය හා ශ‍්‍රී ලංකා පොදුජන පෙරමුණ අතර අද (17) පැවැත්වීමට නියමිතව තිබූ සාකච්ඡා අවලංගු කර තිබෙනවා.,,පාර්ලිමේන්තු මන්ත‍්‍රී තිලංග සුමතිපාල නෙත් නිවුස් වෙත කියා සිටියේ අද සාකච්ඡා කිරීමට නියමිතව තිබූ කරුණු සම්පූර්ණ කර ගැනීමට නොහැකි වීම හේතුවෙන් මෙම තීරණය ගත් බවයි.,,ඒ අනුව මීළඟ සාකච්ඡාව ලබන 26 වැනිදා සවස 04.00ට පැවැත්වෙන බවයි වැඩිදුරටත් ප‍්‍රකාශ කෙරුණේ. ,,ශ‍්‍රී ලංකා නිදහස් පක්ෂය හා ශ‍්‍රී ලංකා පොදුජන පෙරමුණ අතර මෙම සාකච්ඡා ආරම්භ කෙරුණේ පොදු සන්ධානයක් ගොඩනැගීමේ අරමුණින්. අද පැවැත්වීමට නියමිතව තිබුණේ දෙපාර්ශ්වය අතර 06වන සාකච්ඡා වටයයි."}
{"title":"මුස්ලිම් මන්ත‍්‍රීවරු දෙදෙනෙක් යළි ඇමතිධුර භාරගැනීමට සුදානම්","authors":["ලහිරු කපුගේ"],"date":{"year":"2019","month":"06","date":"17"},"views":"3643","content":"ධුර අත්හැරි මුස්ලිම් මන්ත‍්‍රීවරුන් අතරින් දෙදෙනෙකු ඉදිරියේ දී යළි අමාත්‍ය ධුර භාරගනු ඇතැයි අමාත්‍ය මනෝ ගනේෂන් පවසනවා. ඒ අනුව බොහෝදුරට කබීර් හෂීම් සහ අබ්දුල් හලීම් යන මන්ත‍්‍රීවරුන් යළි ඇමති ධුර භාරගනු ඇති බවයි කියවුණේ.,,ඔවුන් දෙදෙනාට අමතරව රාවුෆ් හකීම්, රිෂාඞ් බදියුදීන් යන හිටපු අමාත්‍යවරුන් මෙන්ම හිටපු රාජ්‍ය අමාත්‍යවරුන් සිව් දෙනෙකු සහ නියෝජ්‍ය අමාත්‍යවරයෙකු ද ඉකුත්දා සිය ධුරවලින් ඉවත් වුණා.,,කෙසේවෙතත් සෙසු පිරිස යළි අමාත්‍ය ධුර භාරගනු ඇත්දැයි මෙතෙක් වාර්තා වී නොමැති බවයි අමාත්‍ය මනෝ ගනේෂන් ප‍්‍රකාශ කළේ. ,,කබීර් හෂීම් ඉල්ලා අස්වීමෙන් පුරප්පාඩු වූ රාජ්‍ය ව්‍යවසාය සංවර්ධන හා මහාමාර්ග, මාර්ග සංවර්ධන සහ ඛණිජ තෙල් සම්පත් සංවර්ධන අමාත්‍යංශයේ වැඩබලන අමාත්‍යවරිය ලෙස අනෝමා ගමගේ ඉකුත්දා දිවුරුම් දුන්නා. එහෙත් අබ්දුල් හලීම් ඉල්ලා අස්වීමෙන් පුරප්පාඩු වූ තැපැල් සේවා හා මුස්ලිම් ආගමික කටයුතු අමාත්‍යංශයට කිසිදු වැඩබලන අමාත්‍යවරයෙකු පත් කළේ නැහැ. ,,මේ අතර ධුරයෙන් ඉවත් වූ හිටපු අමාත්‍ය රිෂාඞ් බදියුදීන් ද යළි අමාත්‍ය මණ්ඩලය හා සම්බන්ධ වන්නේදැයි නෙත් නිවුස් මෙහිදී  මනෝ ගනේෂන් අමාත්‍යවරයාගෙන් විමසා සිටියා. එහිදී කියා සිටියේ රිෂාඩ් බදියුදීන් යළි ඇමති මණ්ඩලයට පැමිණෙන්නේදැයි තමා නොදන්නා බවයි. ඒ පිළිබඳව සඳහන් කිරීමක්ද නොදන්නා බවයි කියා සිටියේ. කබීර් හෂීම් සහ අබ්දුල් හලීම් එක්සත් ජාතික පක්ෂයේ සාමාජිකයන් බවත් අනෙකුත් අය එක්සත් ජාතික පෙරමුණේ සිටින අය බවත් ඔවුන්ට ඇති තත්ත්වය සහ මේ අය අතර ඇති තත්ත්වය එක සමාන නොවන බවද කියා සිටියා. ,,කෙසේවෙතත් පූජ්‍ය අතුරලියේ රතන හිමියන් සිදු කළ උපවාසය හේතුවෙන් බදියුදීන් හිටපු අමාත්‍යවරයාට එරෙහිව ගෙන ආ විශ්වාසභංග යෝජනාව යටපත් වූ බව එක්සත් ජනතා නිදහස් සන්ධාන මහ ලේකම්, පාර්ලිමේන්තු මන්ත‍්‍රී මහින්ද අමරවීර සඳහන් කළා. ,,කෙසේවෙතත් රිෂාඞ් බදියුදීන් යළි අමාත්‍ය ධුරයක් භාරගතහොත් යළි විශ්වාසභංගයක් ගෙන එන බව ඒකාබද්ධ විපක්ෂය පවසනවා. පාර්ලිමේන්තු මන්ත‍්‍රී ශෙහාන් සේමසිංහ සඳහන් කළේ සියලූදෙනා අමාත්‍ය ධුර අත්හැරීම පවා රංගනයක් බවයි. ,,ශ‍්‍රී ලංකා නිදහස් පක්ෂයේ භාණ්ඩාගාරික පාර්ලිමේන්තු මන්ත‍්‍රී එස්. බී. දිසානායක ප‍්‍රකාශ කළේ ධුරවලින් ඉවත් වූ බහුතරයක් බොහෝ දුරට හෙට දිනයේ යළි අමාත්‍ය ධුර භාරගනු ඇති බවයි. ,,මේ අතර පාර්ලිමේන්තු මන්ත‍්‍රී අබ්දුල් හලීම් පෙරේදා (15) ප‍්‍රකාශ කළේ යළි අමාත්‍ය ධුර භාරගැනීම සම්බන්ධයෙන් හෙට දිනයේ සිය තීරණය ප‍්‍රකාශයට පත් කරන බවයි. පක්ෂයෙන් ඉල්ලීමක් ලැබුණහොත් යළි අමාත්‍ය ධුරය භාරගන්නා බව පාර්ලිමේන්තු මන්ත‍්‍රී කබීර් හෂීම් ද මීට පෙර ප‍්‍රකාශ තිබුණා."}
{"title":"එජාපයේ ජනාධිපති අපේක්ෂක නම් 03 ගැන මනෝ කියයි","authors":["ලහිරු කපුගේ"],"date":{"year":"2019","month":"06","date":"17"},"views":"3565","content":"කථානායක කරූ ජයසූරිය මහතා නොව වෙනත් ඕනෑම අපේක්ෂකයෙකු එළඹෙන ජනාධිපතිවරණයේදී ඉදිරිපත් වුවද විපක්ෂයට ඉන් කිසිදු බලපෑමක් නොමැති බව පාර්ලිමේන්තු මන්ත‍්‍රී එස්. බී. දිසානායක පවසනවා.,,ඒ, එළඹෙන ජනාධිපතිවරණයේදී එක්සත් ජාතික පක්ෂයේ අපේක්ෂකයා ලෙස කථානායක කරූ ජයසූරිය මහතා ඉදිරිපත් වනු ඇති බවට පළ වන වාර්තා සම්බන්ධයෙන් අදහස් පළ කරමින්. ,,අමාත්‍ය මනෝ ගනේෂන් ද මේ සම්බන්ධයෙන් අදහස් පළ කළා. ඔහු කියා සිටියේ කථානායක කරූ ජයසූරිය මහතා ඇතුළු තිදෙනෙකුගේ නම් පිළිබඳ අවධානය යොමුව ඇති බවයි. ,,එහිදී \"මේ සැරේ නම් ජනාධිපති අපේක්ෂකයා හැටියට අපේ පැත්තෙන් එක්සත් ජාතික පක්ෂයේ සාමාජිකයෙක් ඉදිරිපත් වෙන්න ඕනේ කියලා අපි කියලා තියෙන්නේ. කරූ ජයසූරිය මහත්තයා, රනිල් වික්‍රමසිංහ මහත්තයා, සජිත් ප්‍රේමදාස මහත්තයා.. කියන නම් තුනම සඳහන් වෙනවා. \" යනුවෙන් සඳහන් කළා.,,,,මීළඟ ජනාධිපතිවරණය සඳහා තරග කිරීමට එක්සත් ජාතික පක්ෂය තුළින් ඉල්ලීමක් ඉදිරිපත් වන්නේ නම් ඒ සම්බන්ධයෙන් සලකා බැලීමට සූදානම් බව කථානායක කරූ ජයසූරිය මහතා බී බී සී සිංහල සේවයට අදහස් දක්වමින් ප‍්‍රකාශ කළා."}
{"title":"එජාප පසුපෙළ හෙළිදරව්වකට සැරසේ - දේශපාලනික වශයෙන් දැඩි තීන්දුවක් ගන්නත් සූදානම්","authors":["හේමන්ත කහවලගේ"],"date":{"year":"2019","month":"06","date":"17"},"views":"4375","content":"ආණ්ඩුවේ අමාත්‍යවරයෙකු සිදු කරන මහා පරිමාණ මංකොල්ලයක් පිළිබඳ හෙට (18) දිනයේ පාර්ලිමේන්තුවේදී අනාවරණයක් සිදු කරන බව එක්සත් ජාතික පක්ෂ පාර්ලිමේන්තු මන්ත‍්‍රී චමින්ද විජේසිරි පවසනවා.,,ඔහු පෙන්වා දෙන්නේ ඉන් අනතුරුව දේශපාලනික වශයෙන් දැඩි තීන්දුවක් ගන්නා බවයි.,,ඒ සඳහා එක්සත් ජාතික පක්ෂයේ පසුපෙල මන්ත‍්‍රීවරුන්ගේ ද එකඟතාව පළ වී ඇති බවයි මෙහිදී ප‍්‍රකාශ කෙරුණේ. තම පක්ෂයේ අමාත්‍යවරයෙකු වුවද ඔහුගේ ක‍්‍රියාවට එරෙහිව පියවර ගැනීමට සිදුවන බව පාර්ලිමේන්තු මන්ත‍්‍රී චමින්ද විජේසිරි වැඩිදුරටත් කියා සිටියා."}
{"title":"කැළණිය සරසවියට වසර 60ක්","authors":["හේමන්ත කහවලගේ","ලහිරු කපුගේ "],"date":{"year":"2019","month":"06","date":"17"},"views":"1281","content":"කැලණිය විශ්ව විද්‍යාලය ආරම්භ කර අදට (17) වසර 60ක් සපිරෙනවා.,,ඒ වෙනුවෙන් ‘‘විදුලකර පුනරාවලෝකන’’ නමින් උත්සව මාලාවක් සංවිධාන කිරීමටයි කටයුතු යොදා ඇත්තේ.,,වසර පුරා මෙම සැමරුම් පැවැත්වෙන බවයි සංවත්සර කමිටු සභාපති, මහාචාර්ය පැටි‍්‍රක් රත්නායක ප‍්‍රකාශ කළේ. ,,පෑලියගොඩ විද්‍යාලංකාර පිරිවෙන පසුව කැලණිය විශ්ව විද්‍යාලය බවට පත්වුණා."}
{"title":"වෛද්‍ය සාෆි ගැන නිර්වින්දන වෛද්‍යවරියක් කළ පැමිණිල්ලක් මතුවේ","authors":["හේමන්ත කහවලගේ","ලහිරු කපුගේ"],"date":{"year":"2019","month":"06","date":"17"},"views":"13303","content":"ආන්දෝලනයට තුඩු දී ඇති ප‍්‍රසව හා නාරිවේද වෛද්‍ය සෙයිගු සියාබ්දීන් මොහොමඞ් සාෆි සම්බන්ධයෙන් මීට වසර 05කට පෙර පැමිණිලි ලැබී තිබූ බව වාර්තා වනවා.,,නිර්වින්දන වෛද්‍යවරියක් විසින් ඉකුත් 2014 වසරේදී කුරුණෑගල ශික්ෂණ රෝහලේ පාලනාධිකාරියට ඒ සම්බන්ධයෙන් වාචිකව කළ පැමිණිල්ලක් ලැබී තිබූ බවයි වාර්තා වුණේ.,,මේ සම්බන්ධයෙන් නෙත් නිවුස් කළ සොයා බැලීමක දී කුරුණෑගල ශික්ෂණ රෝහලේ ප‍්‍රකාශකයෙකු සඳහන් කළේ එවැනි ලිඛිත පැමිණිල්ලක් සම්බන්ධයෙන් රෝහල් ලිපිගොනුවල කිසිවක් සටහන් වී නොමැති බවයි.,,මීට පෙර සිටි රෝහලේ පාලනාධිකාරියට එම පැමිණිල්ල ලැබෙන්නට ඇති බවටයි පැවසෙන්නේ. ,,වෛද්‍ය සාෆි සම්බන්ධයෙන් මතු වූ ආන්දෝලනාත්මක සිද්ධියෙන් පසු අදාළ වෛද්‍යවරිය වත්මන් පාලනාධිකාරියට තමා මීට පෙර සිදු කළ පැමිණිල්ල සම්බන්ධයෙන් දැනුම් දීමක් සිදු කර ඇති බවට වාර්තා පළ වුණා. අදාළ සිද්ධිය සම්බන්ධයෙන් ද අපරාධ පරීක්ෂණ දෙපාර්තමේන්තුවේ අවධානය යොමුව ඇති බවයි වැඩිදුරටත් වාර්තා වුණේ."}
{"title":"අසාද් සාලි දුන් සාක්ෂි ගැන හලීම්ගෙන් ප‍්‍රකාශයක්","authors":["හේරත් ඒකනායක"],"date":{"year":"2019","month":"06","date":"17"},"views":"2216","content":"තම සොහොයුරා සම්බන්ධයෙන් පාර්ලිමේන්තු විශේෂ කාරක සභාවේ දී අනාවරණ වූ කරුණු පිළිබඳ සාක්ෂි ලබාදීමට තමා සූදානම් බව තැපැල් සේවා සහ මුස්ලිම් ආගමික කටයුතු හිටපු අමාත්‍ය අබ්දුල් හලීම් පවසනවා.,,ඉකුත්දා විශේෂ කාරක සභාව හමුවේ සාක්ෂි ලබාදුන් බස්නාහිර පළාත් හිටපු ආණ්ඩුකාර අසාද් සාලි පැවසුවේ හිටපු අමාත්‍යවරයාගේ සොහොයුරෙකු තව්හිද් ජමාත් සංවිධානයට සහය දක්වා ඇති බවයි. ,,,,එම චෝදනාවට අදාළව සාක්ෂි ලබාදීමට තමන්ද විශේෂ කාරක සභාව හමුවට කැඳවන ලෙසටයි හිටපු අමාත්‍ය අබ්දුල් හලීම් ඉල්ලා සිටින්නේ. ,,,,මහනුවර දී මාධ්‍ය වෙත අදහස් දක්වමින් හිටපු අමාත්‍යවරයා මේ බව ප‍්‍රකාශ කළා."}
{"title":"මෙවර කැබිනට් රැස්වීම ගැන ඇමතිවරුන්ට දැනුම්දීමක් ","authors":["තරංග රුක්ෂාන්"," ලහිරු කපුගේ"],"date":{"year":"2019","month":"06","date":"17"},"views":"1635","content":"සතිපතා පැවැත්වෙන කැබිනට් රැස්වීම මෙම සතියේ සුපුරුදු පරිදි පැවැත්වෙනු ඇති බවට රජයේ ආරංචි මාර්ග පවසනවා. ඒ අනුව හෙට (18) දිනයේ දී කැබිනට් මණ්ඩලය රැස්වනු ඇති බවටයි වාර්තා පළ වන්නේ.,,මේ සම්බන්ධයෙන් නෙත් නිවුස් කළ විමසීමක දී අමාත්‍ය මනෝ ගනේෂන් පැවසුවේ හෙට දිනයේ කැබිනට් රැස්වීමට සහභාගී වන ලෙස නිල දැනුම්දීමක් මේ වනවිටත් අමාත්‍යවරුන්ට ලැබී ඇති බවයි. ,,සුපුරුදු පරිදි කැබිනට් මණ්ඩලය රැස් වන්නේ සෑම අඟහරුවාදා දිනකයි. එහෙත් ඉකුත් සතියේ කැබිනට් මණ්ඩල රැස්වීම පැවැත්වුයේ නැහැ. ඒ, ජනාධිපති මෛත‍්‍රීපාල සිරිසේන මහතා ඊට සහභාගී නොවීම හේතුවෙන්.,,පාස්කු ඉරිදා ප‍්‍රහාරය පිළිබඳ සොයා බැලීමට පත් කළ පාර්ලිමේන්තු විශේෂ කාරක සභාව සම්බන්ධයෙන් මතු වූ ගැටළුවක් ඊට හේතු වන්නට ඇති බවටයි ප‍්‍රකාශ කෙරුණේ. ඉකුත් 07වැනිදා පැවති විශේෂ කැබිනට් රැස්වීමේ දී, අදාළ කාරක සභාව ජාතික බුද්ධි සේවය සහ ජාතික ආරක්ෂාව පිළිබඳ කිසිදු තැකීමක් නොමැතිව කටයුතු කිරීම සම්බන්ධයෙන් ජනාධිපතිවරයා විරෝධය පළ කළ බවයි වාර්තා වුණේ.,,ඉදිරියේදීත් එහි කටයුතු එලෙසම සිදු වන්නේ නම් තමන් කැබිනට් රැස්වීමට සහභාගී නොවන බව ජනාධිපතිවරයා ප‍්‍රකාශ කළ බවටත් වාර්තා පළ වුණා. එවන් පසුබිමකයි ඉකුත් 11වැනි අඟහරුවාදා පැවැත්වීමට තිබූ කැබිනට් මණ්ඩල රැස්වීම අවලංගු වුණේ. ,,මෙවන් තත්වයක් මතුවී තිබියදී ද ඉකුත් සතියේත් පාස්කු ඉරිදා ප‍්‍රහාරය පිළිබඳ සොයා බලන පාර්ලිමේන්තු විශේෂ කාරක සභාව රැස්වුණා. ඒ සඳහා කැඳවූ අමාත්‍යංශ ලේකම් ජේ. ජේ. රත්නසිරිගෙන් සාක්ෂි විමසූ ආකාරය සම්බන්ධයෙන් පසුව පාර්ශ්ව රැසකින් එල්ල වූයේ දැඩි විරෝධයක්."}
{"title":"රවුෆ් හකීම් පරීක්ෂණ මණ්ඩලයේ වාඩි වීමම ගැටලුවක් ","authors":["තරංග රුක්ෂාන්"," ලහිරු කපුගේ"],"date":{"year":"2019","month":"06","date":"17"},"views":"2899","content":"ඉකුත්දා අමාත්‍ය ධුරයෙන් ඉවත් වූ පාර්ලිමේන්තු මන්තී‍්‍ර රවුෆ් හකීම් ජාත්‍යන්තර මාධ්‍ය වෙත අදහස් දැක්වීමේදී ඇතැම් කරුණු සඟවා ඇතැයි විද්වතුන් පවසනවා.,,කළමනාකරණ උපදේශක පි‍්‍රයනාත් ජයසූරිය පෙන්වා දෙන්නේ පාස්කු ඉරිදා ත‍්‍රස්ත ප‍්‍රහාරය පිළිබඳ විමර්ශනය කරන පාර්ලිමේන්තු විශේෂ කාරක සභාවේ තමන් කටයුතු කරන බවට පවා රවුෆ් හකීම් මන්තී‍්‍රවරයා ජාත්‍යන්තර මාධ්‍ය වෙත හෙළි නොකළ බවයි.,,,,පාර්ලිමේන්තු විශේෂ කාරක සභාවේදී රාජ්‍ය නිලධාරීන්ගෙන් ප‍්‍රශ්න කල ආකාරය සම්බන්ධයෙන් මතුවී ඇති මතභේදාත්මක තත්ත්වය පිළිබඳවද මෙහිදී අදහස් පළ කෙරුණා.,,එහිදී \"අපි පසුගිය කාලයේත් දැක්කා.. මේ රාජ්‍ය නිලධාරීන්ව විවිධ චෝදනා යටතේ පොලිස් ස්ථානවලට, මූල්‍ය අපරාධ කොට්ඨාශවලට අරන් ගියාට පස්සේ මේ රාජ්‍ය නිලධාරීන්ගේ වැඩ කිරීම පිළිබඳ තියෙන විශ්වාසය බිඳ වැටුණා. අද ඉහළ නිලධාරීන් ඔවුන්ගේ වගකීම් අනුව තීරණ නොගැනීමටත් ඒක හේතුවක් වුණා.\" යනුවෙන්ද සඳහන් කළා.,,,,ඉකුත්දා ආණ්ඩුවෙන් ඉවත් වු රවුෆ් හකීම් මන්තී‍්‍රවරයා පාස්කු ඉරිදා ත‍්‍රස්ත ප‍්‍රහාරය පිළිබඳ විමර්ශනය කරන පාර්ලිමේන්තු විශේෂ කාරක සභාව සමග සම්බන්ධවීමද ගැටළු සහගත බවයි කළමනාකරණ උපදේශක පි‍්‍රයනාත් ජයසූරිය ප‍්‍රකාශ කළේ.,,එහිදී \"මෙම පිරිස ඉවත් වන්නේම කිහිපදෙනෙකුට එල්ල වුණු වගකීම සාමූහිකව බාර ගනිමින්..එහෙම නම් ඔවුන් කොහොමද ආපසු ඇවිත් ඒක සම්බන්ධයෙන් පරීක්ෂණ මණ්ඩලයක ඉන්නේ.\" යනුවෙන්ද සඳහන් කළා.,,,,මේ අතර ධූරවලින් ඉල්ලා අස්වූ අමාත්‍යවරුන්ට සහ ආණ්ඩුකාරවරුන්ට ලබා දී තිබූ ආරක්ෂාව මෙතෙක් ඉවත් කර නොමැති බවයි නෙත් නිවුස් ඉකුත් සති අන්තයේදී වාර්තා කළේ.,,ඔවුන්ට ලබා දී තිබූ ආරක්ෂක නිලධාරීන් ඉවත්කරනවාද නැද්ද යන්න තීරණය කිරීම ආරක්ෂක කවුන්සිල රැස්වීමේදී සිදු කරනු ඇති. එම තීරණය ගැනීමට නියමිතව ඇත්තේ මීළඟ ආරක්ෂක කවුන්සිල රැස්වීමේදීයි."}
{"title":"ඉන්දියා පාකිස්තාන තරගයේ ජය පැරදුම විසඳුනු හැටි","authors":["තරංග රුක්ෂාන් - විදෙස් මාධ්‍ය ඇසුරෙන්"],"date":{"year":"2019","month":"06","date":"17"},"views":"9456","content":"ලෝක කුසලාන ක‍්‍රිකට් තරගාවලියේ ඊයේ (16) පැවති තරගයෙන් පාකිස්තානය පරදා ලකුණු 89ක ජයක් වාර්තා කිරීමට ඉන්දියාව සමත් වුණා.,,තරගයට වර්ෂාවෙන් බාධා එල්ල වීම හේතුවෙන් ජය තීරණය කෙරුණේ ඩක්වර්ත් ලූවිස් න්‍යායට අනුවයි.,,තරගයේ ප‍්‍රථමයෙන් පන්දුවට පහරදුන් ඉන්දියාව නියමිත පන්දුවාර 50දී කඩුලූ 05කට ලකුණු 336ක් රැස් කළා.,,විශිෂ්ට ඉණිමක් ක‍්‍රීඩා කළ රෝහිත් ශර්මා ලකුණු 140යි. එය ඔහු මෙවර ලෝක කුසලාන තරගාවලියේ දී රැස් කළ දෙවන ශතකය ද වනවා. විරාත් කෝලී ලකුණු 77ක් රැස් කළා.,,පාකිස්තාන කණ්ඩායමේ පිළිතුරු ඉණිමට වර්ෂාවෙන් බාධා එල්ල වූ අතර 40වන පන්දුවාරයේ දී කඩුලූ 06කට ඔවුන් රැස්කරගෙන සිටියේ ලකුණු 212ක් පමණයි. ඒ වනවිට තරගයේ ජයග‍්‍රහණය සඳහා ලබාගත යුතුව තිබූ ඉලක්කය ලකුණු 302ක්. ,,1992 වසරේ සිට ඉන්දියාව සහ පාකිස්තානය ලෝක කුසලාන තරගාවලිවල දී අවස්ථා 07ක දී මුණගැසී ඇති අතර එම සියලූ අවස්ථාවන්හිදී ජය හිමිවී ඇත්තේ ඉන්දියාවටයි. මෙවර ලෝක කුසලාන ක‍්‍රිකට් තරගාවලියේ ලොවපුරා වැඩිම පිරිසක් නැරඹු තරගය ලෙසටයි මෙය සැලකෙන්නේ. ,,මේ අතර ලෝක කුසලාන ක‍්‍රිකට් තරගාවලියේ බටහිර ඉන්දීය කොදෙව් කණ්ඩායම සහ බංග්ලාදේශය අතර තරගය අද (17) පැවැත්වෙනවා."}
{"title":"ඡන්ද පත්‍රිකාවට අලුත් තීරයක් ගේන්න යෝජනාවක්","authors":["දිනුක් හේවාවිතාරණ"],"date":{"year":"2019","month":"06","date":"17"},"views":"2620","content":"මැතිවරණයකදී කිසියම් ඡන්ද දායකයකුට ඡන්දය ප්‍රකාශ කිරීමට අපේක්ෂකයකු නොමැති නම් ඔවුන්ට කතිරය ගැසීම සඳහා ‘‘කිසිවෙකුත් නැත‘‘ යනුවෙන් අළුත් තීරයක් ඡන්ද පත්‍රිකාවට එක්කළ යුතු බවට වන යෝජනාවක් ලැබි ඇති බව මැතිවරණ කොමිෂන් සභාවේ සභාපති මහින්ද දේශප්‍රිය සඳහන් කරනවා.,,ඔහු පෙන්වා දෙන්නේ මෙම යෝජනාව පසුගිය සමයේ වැඩි වශයෙන් ලැබුණු යෝජනාවක් ද බවයි.,,ඒ සම්බන්ධයෙන් අදහස් දක්වමින්  මැතිවරණ කොමිෂන් සභාවේ සභාපති මහින්ද දේශප්‍රිය පෙන්වා දෙන්නේ \"මෙය අපිට ගන්න පුළුවන් තිරණයක් නොවේ. එය පාර්ලිමේන්තුවෙන් නව නීතියක් ලෙසට හෝ ශ්‍රේෂ්ඨාධිකරණය විසින් ලබාදෙන නියෝග අනුව සිදුකල යුතු වැඩපිළිවලක්. මේ ආකාරයට යෝජනා ගෙන එන්නේ ජන්ද දායකයින් විසින්මයි.\" යනුවෙනි."}
{"title":"අගමැති රනිල්ට විශ්‍රාම ගන්න ඉඩදෙමු : මාලදිවයින් හිටපු ජනපති කියයි ","authors":["දිනුක් හේවාවිතාරණ"],"date":{"year":"2019","month":"06","date":"16"},"views":"5398","content":"ශ්‍රී ලංකාවේ සංචාරයක නිරත මාලදිවයින් හිටපු ජනපති, වත්මන් කථානායක මොහොමඩ් නෂීඩ් ඇතුළු 90 දෙනෙකු ගෙන් දුත පිරිස සඳහා අග්‍රාමාත්‍ය රනිල් වික්‍රමසිංහ මහතා අරලියගහ මන්දිරයේදී ඊයේ (15) රාත්‍රී භෝජන සංග්‍රහයක් පිරිනමා තිබෙනවා.,,එම අවස්ථාවේදී පැවැති සුහද කතා බහ අතර වාරයේදී මාලදිවයින් හිටපු ජනාධිපතිවරයා “අපි දැන් අග්‍රමාත්‍යවරයාට විශ්‍රාම ගන්න දෙමුද? ඔහුට මහන්සියි” යැයි එක්වරම ප්‍රකාශ කර තිබෙනවා.,,මෙහිදී එක්වරම අගමැතිවරයා විමසා ඇත්තේ \"විශ්‍රාම ගන්න?\" යනුවෙනි?.,,“ අගමැතිතුමනි, මම අදහස් කළේ මේ රාත්‍රියෙන් විශ්‍රමා ගැනීමයි” යනුවෙන් එහිදී මාලදිවයින් හිටපු ජනාධිපතිවරයා තමන් සිදුකළ ප්‍රකාශය ගැන පැහැදිලි කිරීමක් සිදුකර තිබෙනවා."}
{"title":"කෝටි ගණනක් බලා සිටින ලෝක කුසලානයේ ඉන්දු පකිස්ථාන් තරගය ඇරඹෙයි","authors":["තරංග රුක්ෂාන් ජයසේකර "],"date":{"year":"2019","month":"06","date":"16"},"views":"1892","content":"ලෝක කුසලාන ක්‍රිකට් තරගාවලියේ ඉන්දියාව සහ පාකිස්ථානය අතර තරගය දැන් පැවැත්වෙනවා. ඒ, එංගලන්තයේ මැන්චෙස්ට් හි ඕල්ඞ්ට්‍රැෆඞ් ක්‍රිඩාංගණයේදීයි තරගයේ කාසිය වාසිය දිනා ගත් පාකිස්ථානය පළමුව තිරණය කළේ පන්දු යැවීමටයි.,,පකිස්ථාන කණ්ඩායම අද තරගයේදී වෙනස්කම් දෙකක් සිදු කර ඇති අතර ඒ අනුව දඟ පන්දු යවන්නන් වන ශඩාබ් ඛාන් සහ ඉමාඞ් වසීම් කණ්ඩායමට කැදවා තිබෙනවා. ආබාධයට ලක්ව ඇති ශීකර් ධවාන් වෙනුවට විජේ ශංකර් ඉන්දීය කණ්ඩායමට කැදවීමටයි තීරණය කර ඇත්තේ.,,මෙවර ලෝක කුසලාන ක්‍රිකට් තරගාවලියේ උණූසුම් තරගයක් ලෙස අද තරගය සැලකෙන අතර ලොවපුරා කෝටි ගණනක ක්‍රිකට් ප්‍රේක්ෂකයින් අද තරගය නරඹනු ඇති බවටයි වාර්තා වන්නේ."}
{"title":"ශ්‍රී ලංකා පිල ICC යට එරෙහිව අමුතු විරෝධයක ","authors":["කසුන් කැලුම් "],"date":{"year":"2019","month":"06","date":"16"},"views":"5380","content":"ලෝක කුසලාන තරගාවලියේ ඕස්ට්‍රේලියාව සමග ඊයේ (15) පැවති තරගයෙන් පසුව පැවති මාධ්‍ය සාකච්ජාව සඳහා ශ්‍රී ලංකා කණ්ඩායමේ ක්‍රීඩකයින් හෝ පුහුණු කාර්ය මණ්ඩලයේ නිලධාරීන් සහභාගී වීම ප්‍රතික්ෂේප කර ඇති බව වාර්තා වනවා.,,සෑම තරගයක් අවසානයේදී ඒ ඒ කණ්ඩායමේ ක්‍රීඩකයෙකු හෝ පුහුණු කාර්ය මණ්ඩලයේ නිලධාරියෙකුගේ සහභාගීත්වයෙන් මාධ්‍ය හමුවක් පැවැත්වීම සාම්ප්‍රදායික වශයෙන් සිදුවනවා.,,ලෝක කුසලානය හෝ වෙනත් ඕනෑම ජාත්‍යන්තර මට්ටමේ ක්‍රිකට් තරගාවලියක් ආරම්භ කිරීමට පෙර, මෙවැනි මාධ්‍ය සාකච්ඡා සඳහා ක්‍රීඩකයින් හෝ නිලධාරීන් සහභාගී කර ගැනීම වෙනුවෙන් ජාත්‍යන්තර ක්‍රිකට් කවුන්සිලය හා ඒ ඒ කණ්ඩායම් අතර යම් ගිවිසුමකට එළඹෙන අතර ඒ අනුව ශ්‍රී ලංකා කණ්ඩායම මෙම අවස්ථාවේ දී එම ගිවිසුම කඩ කර තිබීම හේතුවෙන් ජාත්‍යන්තර ක්‍රිකට් කවුන්සිලය විසින් ශ්‍රී ලංකාවට එරෙහිව යම් පියවරක් ගැනීමේ හැකියාවක් ද පවතින බවයි වාර්තා වන්නේ.,,ඊයේ පැවති මාධ්‍ය හමුව ආරම්භ වූ අවස්ථාවේ දී මාධ්‍ය හමුව මෙහෙයවනු ලබන ජාත්‍යන්තර ක්‍රිකට් කවුන්සිලයේ නිලධාරීවරයා විසින් ශ්‍රී ලංකා කණ්ඩායම එම මාධ්‍ය හමුව සඳහා සහභාගී නොවන බව පවසා සිටියා.,,“ශ්‍රී ලංකා කණ්ඩායම අපිට පැවසුවා ඔවුන් මේ මාධ්‍ය හමුව සඳහා සහභාගී නොවන බව, එවැනි තීරණයක් ගැනීම සම්බන්ධව ජාත්‍යන්තර ක්‍රිකට් කවුන්සිලය ශ්‍රී ලංකා කණ්ඩායමට කතා කරාවි.” යැයි ජාත්‍යන්තර ක්‍රිකට් කවුන්සිලයේ නිලධාරීවරයා ඒ අවස්ථාවේදී ප්‍රකාශ කර සිටියා."}
{"title":"දිවයින පුරා දන්සැල් 7500ක්","authors":["හර්ෂිකා සංජීවනී","ලහිරු කපුගේ"],"date":{"year":"2019","month":"06","date":"16"},"views":"1858","content":"පොසොන් උත්සවය වෙනුවෙන් දිවයින පුරා කි‍්‍රයාත්මක දන්සැල් පරීක්ෂා කිරීමේ කටයුතු ආරම්භ කර ඇති බව ශ‍්‍රී ලංකා මහජන සෞඛ්‍ය පරීක්ෂකවරුන්ගේ සංගමය පවසනවා.,,එහි භාණ්ඩාගාරික යසස් මුදලිගේ පැවසුවේ පොසොන් පොහොය දිනය වෙනුවෙන් දන්සැල් 7500ක් පමණ ලියාපදිංචි වී ඇති බවයි. ,,වෙසක් සමයට සාපේක්ෂව මෙවර පොසොන් සමයේදී දන්සැල් දීමේ වැඩි ප්‍රවණතාවයක් දැකගත හැකි බවද සඳහන් කළා.  අනුරාධපුර පූජා භූමිය අවට දන්සැල් 988ක් ද කොළඹ ප්‍රදේශයේ දන්සැල් 462ක් වශයෙන් දන්සැල් ලියාපදිංචිවීම් සිදුව ඇති බවද සඳහන් කළා. ,,දන්සැල් සංවිධාන කරන්නන් වෙත මෙහිදී උපදෙස් කිහිපයක්ද ලබා දුන්නා. ඒ අනුව භාවිතා කරන අමුද්‍රව්‍ය පිළිබඳ සැළකිලිමත් වන ලෙසත්, ආහාර පිසීමේදී සෞඛ්‍ය ආරක්ෂිත බව, පිසූ ආහාර ගබඩා කිරීමේදී සුරක්ෂිතතාව පිළිබඳවත් සැළකිලිමත් වන ලෙසයි එහිදී සඳහන් කෙරුණේ."}
{"title":"විපක්ෂයේ ජනාධිපති අපේක්ෂකයාට එජාප මන්ත්‍රිගෙන් සුබ පැතුම්","authors":["ලහිරු කපුගේ"],"date":{"year":"2019","month":"06","date":"16"},"views":"5936","content":"විපක්ෂයේ ජනාධිපති අපේක්ෂකයා පාර්ලිමේන්තු මන්තී‍්‍ර චමල් රාජපක්ෂ බවට අනාවරණය වී ඇතැයි එක්සත් ජාතික පක්ෂ පාර්ලිමේන්තු මන්තී‍්‍ර මයන්ත දිසානායක පවසනවා.,,පාට පක්ෂ භේදයකින් තොරව තමා ඔහුට රට වෙනුවෙන් සුභ පැතුම් එක් කරන බවයි මන්තී‍්‍රවරයා ප‍්‍රකාශ කළේ. ,,එහිදී ඔහු වැඩි දුරටත් සඳහන් කළේ \"මේ රටේ ජනාධිපති වෙන්න විශාල වරමක් පිනක් කරලා තියෙන්න ඕනේ. ගාමිණි දිසානායක මැතිතුමා තව දවස් 10ක් ජීවතුන් අතර සිටියා නම් අනිවාර්යයෙන්ම මේ රටේ ජනාධිපති වෙනවා. \" යනුවෙනි.,,,,මන්තී‍්‍රවරයා මෙම අදහස් පළ කළේ දොඩම්වල දියකෙලිනාවල කිත්සිරිමෙවන් රජමහා විහාරස්ථානයේ පැවැති වැඩසටහනකට එක්වෙමින්."}
{"title":"ලොවම අවධානයෙන් සිටින 'ඉන්දියා-පාකිස්තාන' තරගය අද","authors":["කසුන් කැළුම්"],"date":{"year":"2019","month":"06","date":"16"},"views":"1814","content":"ලොව බොහෝ දෙනෙකුගේ අවධානය යොමුව ඇති ලෝක කුසලාන එක්දින කි‍්‍රකට් තරගාවලියේ ඉන්දියාව හා පාකිස්තානය අතර තරගය මෙරට වේලාවෙන් අද (16) පස්වරු 03.00ට ආරම්භ වනවා.,,ඒ, මැන්චෙස්ටර් හිදීයි.,,ඉන්දියාව හා පාකිස්තානය අතර මේ දක්වා ලෝක කුසලාන එක්දින කි‍්‍රකට් තරග 06ක් පවත්වා තිබෙනවා. එම සියලූ තරග ජය ගෙන ඇත්තේ ඉන්දියාව වීමද විශේෂත්වයක්."}
{"title":"පාස්කු ප්‍රහාරය ගැන සොයන විශේෂ කාරක සභාවට විපක්ෂ නියෝජිතයෙකු නොගිය හේතුව ප්‍රසන්න කියයි","authors":["ලහිරු කපුගේ"],"date":{"year":"2019","month":"06","date":"16"},"views":"1684","content":"පාස්කු ඉරිදා ප‍්‍රහාරය සම්බන්ධයෙන් සොයා බැලීමට පත් කළ පාර්ලිමේන්තු විශේෂ කාරක සභාවට විපක්ෂය නියෝජනය කරන මන්තී‍්‍රවරුන් සහභාගී නොවූයේ එම කාරක සභාව අසාර්ථක වන බව මුල සිටම දැනගෙන සිටීම හේතුවෙන් බව පාර්ලිමේන්තු මන්තී‍්‍ර ප‍්‍රසන්න රණතුංග පවසනවා.,,විශේෂ කාරක සභාවට පත් කළ සාමාජිකයින්ගේ නාම ලේඛනය දුටු විගස එය පැහැදිළි වූ බවයි මන්තී‍්‍රවරයා කියා සිටියේ. ,,මිනුවන්ගොඩ ප‍්‍රදේශයේදී පැවැති ශ‍්‍රී ලංකා පොදුජන පෙරමුණේ ආසන සංවිධායකවරුන්ගේ රැස්වීමකින් අනතුරුව මාධ්‍ය වෙත අදහස් දක්වමින් මන්තී‍්‍රවරයා මේ බව කියා සිටියා.,,මේ අතර පාස්කු ඉරිදා ප‍්‍රහාරය පිළිබඳ සොයා බැලීමට පත් කළ පාර්ලිමේන්තු විශේෂ කාරක සභාව අනිද්දා (18) යළි රැස්වීමට නියමිතයි. කාත්තන්කුඩි පොලිස් ස්ථානයට අනුයුක්තව සේවය කළ හිටපු පොලිස් ස්ථානාධිපතිවරයා, වත්මන් පොලිස් ස්ථානාධිපතිවරයා සහ සුෆී මුස්ලිම් සංවිධානය එදිනට කාරක සභාව හමුවේ සාක්ෂි ලබා දීමට නියමිත බවයි වාර්තා වන්නේ."}
{"title":"ජනපති දිවයිනට","authors":["ටී.කේ.ජී කපිල - කටුනායක"],"date":{"year":"2019","month":"06","date":"16"},"views":"1415","content":"ටජිකිස්තාන නිල සංචාරය නිම කරමින් ජනාධිපති මෛතී‍්‍රපාල සිරිසේන මහතා අද (16) පෙරවරුවේ දිවයිනට පැමිණියා.,,ආසියාවේ අන්තර් කි‍්‍රයාකාරීත්වය හා විශ්වාසය ගොඩනැංවීමේ පියවර පිළිබඳ සමුළුවට සහභාගී වීම සඳහායි ජනාධිපතිවරයා ටජිකිස්තානය බලා පිටත්ව ගියේ.,,ජනාධිපතිවරයා සමග 50කට අධික දූත පිරිසක් ද මෙම සංචාරයට එක්වුණා."}
{"title":"අද දවස පුරා නොමිලේ දුම්රිය ප‍්‍රවාහන සේවාවක්","authors":["හර්ෂිකා සංජීවනී"],"date":{"year":"2019","month":"06","date":"16"},"views":"2075","content":"අනුරාධපුරය සහ මිහින්තලය අතර අද (16) දවස පුරා නොමිලේ දුම්රිය ප‍්‍රවාහන සේවාවක් කි‍්‍රයාත්මක කිරීමට දුම්රිය දෙපාර්තමේන්තුව තීරණය කර තිබෙනවා.,,මගී අවශ්‍යතාව අනුව එම දුම්රිය සේවාව කි‍්‍රයාත්මක කරන බවයි දුම්රිය පාලක මැදිරිය පැවසුවේ.,,පොසොන් පොහොය නිමිත්තෙන් දුම්රිය දෙපාර්තමේන්තුව සෑම වසරකම අනුරාධපුරය සහ මිහින්තලය අතර මෙම දුම්රිය ප‍්‍රවාහන සේවාව කි‍්‍රයාත්මක කරනවා. ,,මේ අතර පිට පළාත්වල සිට ද අනුරාධපුරය දක්වා විශේෂ දුම්රිය සහ බස් රථ සේවා කි‍්‍රයාත්මකයි."}
{"title":"රිය අනතුර ගැන පැමිණිලි කරන්න ගියාම පොලිසියෙන් ඔහුටම නඩු දාන්න හදලා ","authors":["ලහිරු කපුගේ "],"date":{"year":"2019","month":"06","date":"17"},"views":"4339","content":"රිය අනතුරක් සම්බන්ධයෙන් පැමිණිලි කිරීමට මිරිහාන පොලිස් ස්ථානය වෙත ගිය අවස්ථාවේ තමන්ට සිදුවූ අසාධාරණයක් සම්බන්ධයෙන් පුද්ගලයෙකු නෙත් නිවුස් වෙත ප‍්‍රකාශයක් කළා.,,මේ, තමන් මුහුණ දුන් තත්ත්වය සම්බන්ධයෙන් පැහැදිළි කරන අදාළ පුද්ගලයා.  ,,\"මම කිරුළපන සිට නුගේගොඩ දෙසට රථය ධාවනය කරමින් සිටියේ. මට ඉදිරියෙන් වම් පැත්තෙ සිට ආපු වාහනයක් දකුණට දාන්න ගියා. ඒ නිසා මම වාහනය නතර කර ගත්තා. එකවරම පිටුපසින් සිටි යතුරුපැදිය මගේ රථයෙ ගැටුණා. මම බහිනකොටම එයා වේගයෙන් පැනලා ගියා..\",,,,සිද්ධිය සම්බන්ධයෙන් පැමිණිලි කිරීමට ගිය අවස්ථාවේ තමන් මුහුණ දුන් තත්ත්වය පිළිබඳව ද ඔහු මෙලෙස පැහැදිළි කළා. ,,\"මම පැමිණිල්ල දාන්න පොලිසියට ගියාම මාව උසාවි ගෙනියනවා කිව්වා. මට විරුද්ධව පැමිණිල්ල දානවා කිව්වා... පැමිණිල්ල ලියා ගන්න බෑ කිව්වා.\",,,,නෙත් නිවුස් මේ සම්බන්ධයෙන් රථ වාහන කටයුතු භාර නියෝජ්‍ය පොලිස්පති අජිත් රෝහණගෙන් විමසීමක් කළා.,,ඔහු කියා සිටියේ බොහෝ රියදුරන් ව්‍යාජ පැමිණිලි ඉදිරිපත් කරමින් රක්ෂණ වන්දි ලබා ගැනීම සඳහා උත්සහ දරණ බවයි. ඒ අනුව සාක්ෂි නොමැති පැමිණිලි භාර නොගන්නා ලෙස පොලිස් ස්ථානවලට උපදෙස් ලබා දී ඇති බව ද නියෝජ්‍ය පොලිස්පතිවරයා ප‍්‍රකාශ කළා.,,කෙසේවෙතත් අදාළ අනතුර සම්බන්ධයෙන් ඇසින් දුටු සාක්ෂි සහ සීසීටිවී දර්ශන පවතින්නේ නම් ඒ පිළිබඳ පැමිණිලි කිරිමේ කිසිඳු ගැටලූවක් නොමැති බවයි ඔහු කියා සිටියේ. ඒ අනුව මෙම සිද්ධිය සම්බන්ධයෙන් සොයා බලන බව ද නියෝජ්‍ය පොලිස්පති අජිත් රෝහණ ප‍්‍රකාශ කළා."}
{"title":"2019 රජත පුස්තක සම්මාන උළලේ හොඳම කෙටි කතාව 'චයිනා ටවුම'","authors":["මහේෂ් චතුරංග"],"date":{"year":"2019","month":"06","date":"16"},"views":"1508","content":"2019 රජත පුස්තක සම්මාන උළෙල ඊයේ (15) පස්වරුවේ කොළඹ බණ්ඩාරනායක සම්මන්ත‍්‍රණ ශාලාවේදී පැවැත්වුණා.,,මෙවර සම්මාන උළෙල සඳහා කෙටි කතා 46ක්, කාව්‍ය සංග‍්‍රහ 79ක් සහ යොවුන් සාහිත්‍ය කෘති 42ක් ඉදිරිපත් වී තිබුණා.,,එහිදී හොඳම කෙටි කතාව ලෙස සම්මාන ලැබුවේ එරික් ඉලයප්ආරච්චිගේ චයිනා ටවුම කෙටි කතාවයි.,,හොඳම කාව්‍ය සංග‍්‍රහයට හිමි සම්මානය රංජිත් මල්ලියාවඩු විසින් රචිත සහෝදර මුහුණුවර කාව්‍ය සංග‍්‍රහයට හිමිවුණා.,,හොඳම යොවුන් සාහිත්‍ය කෘතියට හිමි සම්මානය දිනා ගත්තේ මහින්ද කුමාර දලූපොත විසින් රචිත අලි ඩෝලේ කෘතියයි. ,,ශ‍්‍රී ලංකා පොත් ප‍්‍රකාශකයින්ගේ සංගමය වාර්ෂිකව සංවිධාන කරන රජත පුස්තක සම්මාන උළෙල සම්බන්ධයෙන් එහි ප‍්‍රධාන ලේකම් සමන්ත ඉන්දීවර නෙත් නිවුස් වෙත අදහස් දැක්වුවා. ,,එහිදී ඔහු පෙන්වා දුන්නේ ශ්‍රී ලංකා පොත් ප්‍රකාශකයින්ගේ සංගමය තෙවන වරට මෙවර මෙය සංවිධානය කළ බවයි. මෙවැනි වැඩසටහනක් ආරම්භ කිරීමට හේතුවුයේ මේ වන විට සමාජයෙන් ඈත් වෙමින් පවතින කවිය, කෙටිකතාව සහ යොවුන් සාහිත්‍යය යන ක්ෂේත්‍ර තුන වෙත පාඨකයාව යළි ළං කර ගැනීමේ අරමුණෙන් බවද සඳහන් කළා.,,රජත පුස්තක සම්මාන උළලේ නිල රේඩියෝ මාධ්‍ය අනුග‍්‍රාහකයා ලෙස කටයුතු කළේ නෙත් එෆ්. එම්. රේඩියෝවයි."}
{"title":"බියෙන් හා සැකයෙන් තොරව ආගමික කටයුතුවල නිරත වන්න","authors":["හර්ෂිකා සංජීවනී","ලහිරු කපුගේ"],"date":{"year":"2019","month":"06","date":"16"},"views":"1350","content":"රට තුළ සාමකාමී පරිසරයක් ඇති කර තිබෙන බැවින් ශ‍්‍රී ලංකාවාසී ජනතාවට ඉතා වැදගත් දිනයක් වන පොසොන් පොහෝ දිනය සැමරීම සඳහා විහාරස්ථානවලට ගොස් බෞද්ධ කටයුතුවල නියැලෙන ලෙස යුද හමුදාව ඉල්ලා සිටිනවා.,,කිසිඳු බියකින් හා සැකයකින් තොරව ආගමික කටයුතුවල නිරත වීම සඳහා වූ පරිසරයක් රට තුළ මේවනවිට ස්ථාපිත වී ඇති බවයි යුද හමුදා මාධ්‍ය ප‍්‍රකාශක බි‍්‍රගේඩියර් සුමිත් අතපත්තු නෙත් නිවුස් වෙත කියා සිටියේ. ති‍්‍රවිධ හමුදාව හා පොලීසිය එක්ව රට තුළ ආරක්ෂාව තහවුරු කර ඇති බව ද ඔහු ප‍්‍රකාශ කළා."}
{"title":"ශ්වේත පූජා මහරගමදී - නේත‍්‍රාභිවන්දනා ධාතු නමස්කාරය තවදුරටත්","authors":["හර්ෂිකා සංජීවනී","ලහිරු කපුගේ"],"date":{"year":"2019","month":"06","date":"16"},"views":"1522","content":"සෑම පුර පසළොස්වක පොහොය දිනකම නෙත් එෆ්. එම්. රේඩියෝව සංවිධාන කරන ශ්වේත පූජා වැඩසටහන මෙවර පැවැත්වෙන්නේ මහරගම තරුණ සේවා සභා පරිශ‍්‍රයේදීයි.,,ඒ පිළිබඳ තොරතුරු වාර්තා කළ නෙත් විශේෂ නියෝජිත සමීර බණ්ඩාර වීරකෝන් සඳහන් කළේ අද දවස පුරාම මහරගම තරුණ සේවා සභා පරිශ‍්‍රයේදී පිංකම් රැසක් සංවිධානය කර තිබෙන බවයි.,,,,නෙත් එෆ්. එම්. රේඩියෝව සංවිධාන කරන නේත‍්‍රාභිවන්දනා ධාතු නමස්කාරය ද මහරගම තරුණ සේවා සභා පරිශ‍්‍රයේදී අද 10 වන දිනටත් පැවැත්වෙනවා. සැදැහැවතුන්ට අද දවස පුරා ඒ සඳහා අවස්ථාව හිමිවනු ඇති. ,,අනුබුදු මිහිදු මහ රහතන් වහන්සේගේ ලංකාගමනය සිදු වූ පොසොන් පුර පසළොස්වක පොහොය දිනය අදට යෙදී තිබීම වෙනුවෙන් නෙත් නිවුස් සකස් කළ විශේෂාංගය පහතින් දැක්වේ."}
{"title":"කාදිනල් හිමියන් සියෝන් දේවස්ථානයේ නිරීක්ෂණයක","authors":["හර්ෂිකා සංජීවනී"],"date":{"year":"2019","month":"06","date":"15"},"views":"1923","content":"අගරදගුරු අතිඋතුම් මැල්කම් කාදිනල් රංජිත් හිමිපාණන් අද පළමුවරට පාස්කු ඉරිදා ප්‍රහාරයට ලක්වූ මඩකලපුව සියෝන් දේවස්ථානය නිරීක්ෂණය කළා. ඒ, දේවස්ථානය ප්‍රතිසංස්කරණ කිරීමේ කටයුතු සොයා බැලීමේ අරමුණින්.,,පුද්ගලයින් 30දෙනෙකුට මරු කැඳවූ මඩකලපුව සියෝන් දේවස්ථානය වෙත අගරදගුරු අතිඋතුම් මැල්කම් කාදිනල් රංජිත් හිමිපාණන් පැමිණෙන අවස්ථාවේ එහි ආරක්ෂාව කර කිරීමට ද පියවර ගෙන තිබුණා. අගරදගුරුතුමන් දේවස්ථානයේ ප්‍රතිසංස්කරණ කටයුතු සඳහා මූල්‍ය ආධාරයක් ද ලබා දී තිබෙනවා."}
{"title":"ජනමතවිචාරණ සූදානමක් ගැන පොහොට්ටුව හෙළි කරයි","authors":["හර්ෂිකා සංජීවනී"],"date":{"year":"2019","month":"06","date":"15"},"views":"2718","content":"ඉදිරියේදී ජනමතවිචාරණයක් පැවැත්වීමේ සූදානමක් පවතින බව ශ්‍රී ලංකා පොදුජන පෙරමුණ පවසනවා. පාර්ලිමේන්තු මන්ත්‍රී රෝහිත අබේගුණවර්ධන ප්‍රකාශ කළේ පාර්ලිමේන්තු මැතිවරණයක් පැවැත්විය යුතුද, නැද්ද යන්න සම්බන්ධයෙන් එම ජනමතවිචාරණය පැවැත්වෙන බවට තොරතුරු ලැබී ඇති බවයි. ,,,,ජනාධිපතිවරයා සහ ආණ්ඩුව අතර පවතින අර්බුදය සම්බන්ධයෙන් ද මන්ත්‍රීවරයා මෙහිදී අදහස් පළ කළා. ,,,,පාර්ලිමේන්තු මන්ත්‍රී රෝහිත අබේගුණවර්ධන එම අදහස් පළ කළේ කොළඹ අද පැවැති මාධ්‍ය හමුවකට එක්වෙමින්."}
{"title":"තනතුරු භාර ගැනීමේ අවසන් තීන්දුව ලබන අඟහරුවාදා ගන්නවා - මන්ත්‍රි හලීම් කියයි ","authors":["හේරත් ඒකනායක - මහනුවර"],"date":{"year":"2019","month":"06","date":"15"},"views":"1734","content":"මහා නායක හිමිවරුන් කළ ඉල්ලීමට ගරු කරමින් නැවත සිය ධූර භාර ගැනීම කෙරෙහි අවධානය යොමුව ඇති බව හිටපු අමාත්‍ය අබ්දුල් හලීම් පවසනවා. ,,ඒ අනුව මුස්ලිම් මන්ත්‍රී කණ්ඩායම ලබන අගහරුවාදා පාර්ලිමේන්තුවේදී රැස්වී ඒ පිළිබඳ තීන්දුවක් ගන්නා බවයි ඔහු ප්‍රකාශ කළේ. මහනුවරදී මාධ්‍ය වෙත අදහස් දක්වමින් හිටපු අමාත්‍යවරයා මේ බව කියා සිටියා."}
{"title":"ජනපති හා එජාපය එක්විය යුතුයි - විපක්ෂ නායක කියයි","authors":["ලහිරු කපුගේ "],"date":{"year":"2019","month":"06","date":"15"},"views":"2497","content":"අර්බුද පසෙක ලා එකට එක්වන්නැයි ජනාධිපතිවරයාගෙන් හා එක්සත් ජාතික පක්ෂයෙන් ඉල්ලා සිටින බව විපක්ෂ නායක මහින්දර රාජපක්ෂ මහතා පවසනවා. විපක්ෂ නායකවරයා ප්‍රකාශ කළේ ජනාධිපතිවරයා සහ ආණ්ඩුව අතර පවතින මතභේදයෙන් පිඩාවට පත්වන්නේ ද මහජනතාව බවයි. ,,,,තංගල්ල කාල්ටන් නිවසේදී අද පෙරවරුවේ මාධ්‍ය වෙත අදහස් දක්වමින් විපක්ෂ නායකවරයා මෙම අදහස් පළ කළා."}
{"title":"උදර්පන නීති කෙටුම්පත අත්හිටුවීමට හොංකොං රජය තීරණය කරයි ","authors":["පවිත්‍රා මදුහර්ෂනි - විදෙස් මාධ්‍ය ඇසුරෙන්"],"date":{"year":"2019","month":"06","date":"15"},"views":"1763","content":"මතභේදයට තුඩුදී ඇති උදර්පන නීති පනත් කෙටුම්පත අත්හිටුවීමට හොංකොං රජය තීරණය කර තිබෙනවා. ඒ අදාළ පනත් කෙටුම්පතට එරෙහිව රට පුරා ප්‍රබල මහජන විරෝධතා ක්‍රියාත්මක වෙමින් ඇති පසුබිමක් තුළයි. පනත් කෙටුම්පත හේතුවෙන් රටේ විවිධ පාර්ශව අතර හටගෙන ඇති මතභේදාත්මක තත්ත්වය හමුවේ මෙම තීරණයට එළඹි බව හොංකොං රාජ්‍යයේ විධායක කැරී ලෑම් ප්‍රකාශ කළා. ,,දේශපාලන හෝ ව්‍යාපාර වැරදිවලට චෝදනා එල්ල වන පුද්ගලයින් චීන මව්දේශයට පිටවුහල් කිරීම සම්බන්ධයෙන් මෙම පනත් කෙටුම්පත හරහා නීති සකස් කිරීමට රජය කටයුතු කරන බවයි හොංකොං වැසියන් චෝදනා නැගුවේ. ඊට එරෙහිව ඉකුත් දින කිහිපය පුරාම හොංකොං රාජ්‍ය පුරා විරෝධතා පැවැති අතර හෙට දිනයේදීද රට පුරා ප්‍රබල විරෝධතාවක් කැඳවා තිබෙනවා. ,,පනත් කෙටුම්පත අත්හිටුවීමට නොව එය අවලංගු කිරීමට රජය පියවර ගත යුතු බවයි විරෝධතාකරුවන් පවසන්නේ. එතෙක් රජයට එරෙහිව අඛණ්ඩව විරෝධතා විරෝධතා පවත්වන බවද විරෝධතාකරුවන් ප්‍රකාශ කළා."}
{"title":"ලන්ඩනයේ ඕවල් ක්‍රිඩාපිටිය ඉදිරිපිට කොටි හිතවාදින් විරෝධතාවයක","authors":["දිනුක් හේවාවිතාරණ"],"date":{"year":"2019","month":"06","date":"15"},"views":"2760","content":"ශ්‍රි ලංකාව සහ ඕස්ට්‍රේලියාව අතර ලෝක කුසලාන තරගය පැවැත්වෙන ලන්ඩනයේ ඕවල් ක්‍රිඩාංගනය ඉදිරිපිට විරෝධතාවයක් පැවැත්වෙන බව වාර්තා වනවා.,,එල්.ටි.ටි.ඊ. හිතවාදින් පිරිසක් විසින් ශ්‍රි ලංකාවේ පැවති සිවිල් යුද්ධයේදි සිදුවු බව කියන මිනිස් ඝාතනයන්ට එරෙහිව විරෝධය පළකරමින් මෙම විරෝධතාවය සංවිධානය කර ඇති බවයි ලන්ඩනයෙන් ලැබෙන වාර්තා සදහන් කර සිටින්නේ.,,ලොව තහනම් ත්‍රස්ත සංවිධානයක් ලෙස නම් කර තිබෙන එල්.ටි.ටි.ඊ. සංවිධානයේ ධජද ප්‍රදර්ශනය කරමින් 30කට ආසන්න පිරිසක් ඕවල් ක්‍රිඩාංගනය ඉදිරිපිට මෙලෙස විරෝධතාවයේ නියැලෙමින් සිටියි."}
{"title":"දුම්රිය වෘත්තීය සමිති වැඩවර්ජනයකට සැරසෙයි","authors":["සජිත් තිලකරත්න"],"date":{"year":"2019","month":"06","date":"15"},"views":"2172","content":"ඉල්ලීම් කිහිපයක් මුල් කර ගනිමින් දුම්රිය වෘත්තීය සමිති වැඩවර්ජනයක් ආරම්භ කිරීමට තීරණය කර තිබෙනවා. ලබන 19 වනදා මධ්‍යම රාත්‍රියේ සිට දින දෙකක වැඩවර්ජනයක් ආරම්භ කරන බවයි දුම්රිය එන්ජින් රියදුරන්ගේ සංගමයේ ලේකම් ඉන්දික දොඩංගොඩ පැවසුවේ.,,ඊට දුම්රිය රියදුරන්, ස්ථානාධිපතිවරුන් සහ පාලකවරුන්ද එක්වන බව ඔහු ප්‍රකාශ කළා."}
{"title":"ෆින්ච් ගෙන් ශතකයක් : ලංකාවට ලකුණු 335ක ඉලක්කයක් (UPDATE)","authors":["දිනුක් හේවාවිතාරණ"],"date":{"year":"2019","month":"06","date":"15"},"views":"2139","content":"ශ්‍රී ලංකාව සමග පැවැත්වෙන ලෝක කුසලාන තරගයේදී පළමුවෙන් පන්දුවට පහරදුන් ඕස්ට්‍රේලියානු කණ්ඩායම සිය පන්දුවාර 50 අවසානයේදී කඩුලු 7ක් දැවී ලකුණු 334ක් රැස් කර ගනු ලැබුවා. තරගය පැවැත්වෙන්නේ ලන්ඩනයේ ඕවල් ක්‍රීඩාංගනයේදී.,,ඕස්ට්‍රේලියාව වෙනුවෙන් අගනා පිතිහරඹයක නිරත වූ නායක ඇරන් ෆින්ච් පන්දු 132කදී ලකුණු 153ක් රැස් කර ගනු ලැබුවේ හතරේ පහරවල් 15ක් සහ හයේ පහරවල් 5ක් ද එල්ල කරමින්ය. ස්ටීව් ස්මිත් ලකුණු 73ක් සහ ග්ලේන් මැක්ස්වෙල් නොදැවී ලකුණු 46ක් රැස් කරගනු ලැබුවා.,,ශ්‍රී ලංකාව වෙනුවෙන් ධනන්ජය ද සිල්වා ලකුණු 40 ට කඩුලු දෙකක් සහ ඉසුරු උදාන ලකුණු 57 කට කඩුලු 2ක් දවා ගනු ලැබුවා.,,......................................................,,ශ්‍රී ලංකාව කාසියේ වාසිය දිනා ගනියි,,(15-06-2019 14:45),,ඔස්ට්‍රේලියාව සමග පැවැත්වෙන ලෝක කුසලාන තරගයේදී කාසියේ වාසිය දිනා ගැනීමට ශ්‍රී ලංකා නායක දිමුත් කරුණාරත්න සමත් වුනා. ඒ අනුව ශ්‍රී ලංකා පන්දුව පළමුවෙන් පන්දු රැකීමටයි තීරණය කළේ. අද තරගයේදී ශ්‍රී ලංකා කණ්ඩායමේ එක් වෙනස්කමක් සිදුකර තිබෙනවා. ඒ සුරංග ලක්මාල් වෙනුවට මිලින්ද සිරිවර්ධන කණ්ඩායමට කැඳවා තිබෙනවා.,,මේ අතර අබාධයකට ලක්වූ නුවන් ප්‍රදීප් අද තරගයට ක්‍රීඩා කරන බවයි ශ්‍රී ලංකා කණ්ඩයමේ ආරංචි මාර්ග සදහන් කර සිටියේ.,,ඕස්ට්‍රේලියානු නායක ඒරන් ෆින්ච් අදහස් දක්වමින් කියා සිටියේ කාසියේ වාසිය දිනා ගත්තේ නම් තමන් මුලින් පන්දු යැවීමට අදහස් කරගෙන සිටි බවයි."}
{"title":"නුවන් ප්‍රදීප් සහ මාලිංග අද තරගයට","authors":["සමන්ත කුමාර"],"date":{"year":"2019","month":"06","date":"15"},"views":"497","content":"ඕස්ටේ‍්‍රලියාව සමග අද පැවැත්වෙන තරගයේදී ලසිත් මාලිංග සහ නුවන් ප‍්‍රදීප් ශී‍්‍ර ලංකා කණ්ඩායමට කී‍්‍රඩා කරනු ඇතැයි කි‍්‍රකට් ආරංචි මාර්ග අනාවරණ කරනවා. ,,සිය නැන්දණියගේ අවමංගල්‍ය උත්සවය සදහා සහභාගිවීමට ශී‍්‍ර ලංකාවට පැමිණි ලසිත් මාලිංග අද තරගයට එක්වීමට නියමිත බවයි කි‍්‍රකට් ආරංචිමාර්ග අනාවරණ කළේ. ,,ආබාධයකට ලක්වීම හේතුවෙන් විවේක ගන්වා සිටි නුවන් ප‍්‍රදීප්ද අද තරගයට කී‍්‍රඩා කරනු ඇති බවද එම වාර්තා අනාවරණ කළා. ,,ශී‍්‍ර ලංකා වේලාවෙන් පස්වරු 3 ට පමණ තරගය ආරම්භවීමට නියමිතයි"}
{"title":"පොසොන් දන්සැල් පරීක්ෂා කිරීම මෙවරත්","authors":["සජිත් තිලකරත්න"],"date":{"year":"2019","month":"06","date":"15"},"views":"1313","content":"පොසොන් පොහොය සමයේ පැවැත්වෙන දන්සැල් පරීක්‍ෂා කිරීමේ විශේෂ වැඩසටහනක් මෙවරද කි‍්‍රයාත්මක කරන බව ශී‍්‍ර ලංකා මහජන පරීක්‍ෂකවරුන්ගේ සංගමය පවසනවා. ,,මේ, එහි ලේකම් මහේන්ද්‍ර බාලසූරිය.,,,,දන්සැල් සංවිධාන කරන පිරිස් වෙත මෙහිදී ඉල්ලීමක්ද සිදු කෙරුණා."}
{"title":"උප්පැන්න සහතික නොමැති දස ලක්ෂයක්","authors":["සජිත් තිලකරත්න"],"date":{"year":"2019","month":"06","date":"15"},"views":"1553","content":"උප්පැන්න සහතික නොමැති දස ලක්‍ෂයක් පමණ ශී‍්‍ර ලංකාවේ සිටින බව රෙජිස්ට‍්‍රාර් ජනරාල් එන්.සී. විතානගේ පවසනවා. විවාහ සහතික නොමැති දස දහසක් පමණ ශී‍්‍ර ලංකාවේ සිටින බවද රෙජිස්ට‍්‍රාර් ජනරාල්වරයා කියාසිටියා. ,,මෙම පිරිසට උප්පැන්න සහ විවාහ සහතික නිකුත් කිරීමේ වැඩසටහනක් කි‍්‍රයාත්මක කරන බවයි නෙත් නිවුස් කළ කරුණු විමසීමකදී ඔහු වැඩිදුරටත් කියාසිටියේ.,,,,මෙවැනි සහතික නොමැතිවීමට බලපෑ හේතුද මෙහිදි පැහැදිලි කෙරුණා."}
{"title":"ශ්‍රී ලංකාවේ චෝදනා අයි.සී.සීය ප්‍රතික්ෂේප කරයි","authors":["කසුන් කැලුම් ","සමන්ත කුමාර"],"date":{"year":"2019","month":"06","date":"15"},"views":"1319","content":"ලෝක කුසලාන එක්දින කි‍්‍රකට් තරගාවලියේ ශී‍්‍ර ලංකාව සහ ඕස්ටේ‍්‍රලියාව අතර තරගය අද පැවැත්වෙනවා. ,,ඒ, ලන්ඩන්යේ කෙනින්ටන්  ඕවල් කී‍්‍රඩාංගණයේදීයි. තරගය පැවැත්වීම සදහා සුදුසු කාලගුණ තත්ත්වයක් මේ වනවිට එහි පවතිනවා. ශී‍්‍ර ලංකාව සහ  ඕස්ටේ‍්‍රලියාව ලෝක කුසලාන තරගවලදී අවස්ථා නවයකදී එකිනෙකා හමුවී තිබෙනවා. ,,ඉන් තරග 7 ක් ජය ගෙන ඇත්තේ  ඕස්ටේ‍්‍රලියානු කණ්ඩායමයි. ශී‍්‍ර ලංකාව එක් තරගයක් ජයගෙන තිබෙනවා. ඒ, 1996 ලෝක කුසලාන තරගාවලියේ අවසන් මහා තරගයයි. ,,මේ අතර මෙවර ලෝක කුසලාන කි‍්‍රකට් තරගාවලියේදී ශී‍්‍ර ලංකා කණ්ඩායමට අඩු සැලකිලි දැක්වීම සම්බන්ධයෙන් කණ්ඩායමේ කළමණාකරු අසන්ත ද මෙල් අයි සී සී ය වෙත පැමිණිල්ලක් කර තිබෙනවා. ඔහු පවසා ඇත්තේ පෙර පුහුණුවීම් සදහා ශී‍්‍ර ලංකා පිළට ලබාදී ඇති තණතීරු මෙන්ම නවාතැන් පහසුකම්ද ප‍්‍රමාණවත් මට්ටමක නොමැති බවයි. අද තරගය පැවැත්වෙන  ඕවල් තණතීරුවද  ඕස්ටේ‍්‍රලියාවට වාසිදායක අයුරින් සකසා ඇති බවටයි ඔහු චෝදනා කර ඇත්තේ. ,,කෙසේ වෙතත් ජාත්‍යන්තර කි‍්‍රකට් කවුන්සිලය එම චෝදනා ප‍්‍රතික්‍ෂේප කර තිබෙනවා. ස්වාධීන උපදේශකයන් යටතේ අදාළ තණතිලි සකස් කර ඇති බවයි ජාත්‍යන්තර කි‍්‍රකට් කවුන්සිලය ප‍්‍රකාශ කර ඇත්තේ."}
{"title":"ඉස්ලාම් අන්තවාදය පරාජය කරනා අයුරු ඥාණසාර හිමියන් කියයි","authors":["රවීන්ද්‍ර චන්ද්‍රලාල්"," සජිත් තිලකරත්න"],"date":{"year":"2019","month":"06","date":"15"},"views":"3069","content":"ඉස්ලාම් අන්තවාදය පරාජය කළ හැක්කේ ආගමික සංකල්පවලින් පිළිතුරු දීමෙන් බව බොදුබල සේනා සංවිධානයේ මහ ලේකම් පූජ්‍ය ගලගොඩඅත්තේ ඥාණසාර හිමියන් පවසනවා. ,,හබරාදූව, කටුකුරුන්ද පුරාණ විහාරස්ථානයේ පැවති පිංකමකට එක්වෙමින් උන්වහන්සේ මේ බව කියාසිටියා.,,,,එළඹෙන ජූලි මස 7 වනදා මහනුවරදී භික්‍ෂූන් වහන්සේ දස දහසකගේ සහභාගිත්වයෙන් සඟ සමුළුවක් පැවැත්වීමට කටයුතු යොදා ඇති බවද පූජ්‍ය ගලගොඩඅත්තේ ඥාණසාර හිමියන් එහිදී කියාසිටියා."}
{"title":" \"ලේකම්වරයා ඉදිරියේ පාර්ලිමේන්තු කමිටුව හැසිරුනු අයුරු වැරදියි\" කමිටුවේම සාමාජිකයෙකුගෙන් චෝදනාවක්","authors":["සජිත් තිලකරත්න","සමන්ත කුමාර"],"date":{"year":"2019","month":"06","date":"15"},"views":"6799","content":"රාජ්‍ය පරිපාලන හා ආපදා කළමණාකරණ අමාත්‍යාංශයේ ලේකම්වරයා පාස්කු ඉරිදා ප‍්‍රහාරය සම්බන්ධයෙන් සොයා බලන පාර්ලිමේන්තු විශේෂ කාරක සභාව හමුවට කැදවා ප‍්‍රශ්න කළ ආකාරය සම්බන්ධයෙන් එකඟ විය නොහැකි බව එම කාරක සභාවේ සාමාජික පාර්ලිමේන්තු මන්තී‍්‍ර වෛද්‍ය නලින්ද ජයතිස්ස පවසනවා. ,,රාජ්‍ය නිලධාරීන්ගේ ඇඳුම සම්බන්ධයෙන් අමාත්‍යාංශ ලේකම්වරයා නිකුත් කළ චක‍්‍රලේඛයක් පිලිබද එම කාරක සභාවේදි ප‍්‍රශ්න කෙරුණේ ඉකුත් බ‍්‍රහස්පතින්දායි. අදාළ ගැටළුව කැබිනට් මණ්ඩලයේදී සාකච්ඡා කර විසදා ගැනීමට තිබූ බවයි පාර්ලිමේන්තු මන්තී‍්‍ර නලින්ද ජයතිස්ස නෙත් නිවුස් කළ කරුණු විමසීමකදී කියාසිටියේ.,,,,ආණ්ඩුව ඒක පාර්ශවීය ලෙස කටයුතු කළහොත් තේරීම් කාරක සභාවේ කටයුතු ඉදිරියට ගෙනයාමට නොහැකි වනු ඇතැයිද පාර්ලිමේන්තු මන්තී‍්‍ර නලින්ද ජයතිස්ස පෙන්වා දුන්නා.,,,,මේ අතර පාර්ලිමේන්තු විශේෂ කාරක සභාවේදී රාජ්‍ය පරිපාලන හා ආපදා කළමණාකරණ අමාත්‍යාංශයේ ලේකම් ජේ ජේ රත්නසිරිගෙන් ප‍්‍රශ්න කළ ආකාරය සම්බන්ධයෙන් විරෝධය පළ කරන බව ශී‍්‍ර ලංකා රාජ්‍ය නිලධාරී වෘත්තීය සමිති සම්මේලනය පැවසුවා. රාජ්‍ය නිලධාරියෙකු ලෙස ජේ ජේ රත්නසිරි අදාළ කාරක සභාව හමුවේ පෙන්වූ අදීනත්වය අගය කරන බවයි ජාතික විශ්ව විද්‍යාල ආචාර්ය සංගමය ලිපියක් යොමු කරමින් කියාසිටියේ."}
{"title":"ඕනෑම දඬුවමකට සූදානම් - හිස්බුල්ලාගෙන් ප්‍රකාශයක්","authors":["ලහිරු කපුගේ "],"date":{"year":"2019","month":"06","date":"15"},"views":"3058","content":"ත්‍රස්ත විමර්ශන කොට්ඨාශය අද නැගෙනහිර පළාත් හිටපු ආණ්ඩුකාර එම් එල් ඒ එම් හිස්බුල්ලාගෙන් පැය 08ක පමණ කාලයක් ප්‍රශ්ණ කළා. ඒ, ඉකුත් අප්‍රේල් 22වන දින පොලිස් ඇඳිරි නීතිය බලපැවැත්වෙන අවස්ථාවේදී පාසිකුඩා ප්‍රදේශයේ හෝටලයකදී හිටපු ආණ්ඩුකාරවරයා සැකසහිත ලෙස අරාබි ජාතිකයින් දෙදෙනෙකු හමුවී සාකච්ඡාවක් පැවැත්වීමේ සිද්ධිය සම්බන්ධයෙන්.,,ප්‍රකාශය ලබා දීමෙන් අනතුරුව හිටපු ආණ්ඩුකාරවරයා මාධ්‍ය වෙත මෙලෙස අදහස් පළ කළා. ,, ,, ,,..........................................,,හිස්බුල්ලාගෙන් TIDයට පැය 08ක ප්‍රකාශයක් ,,(15-06-2019 19:26),,ප්‍රකාශයක් ලබා දිම සඳහා අද පෙරවරුවේ ත්‍රස්ත විමර්ශන කොට්ඨාශය වෙත පැමිණි නැගෙනහිර පළාත් හිටපු ආණ්ඩුකාර එම් එල් ඒ එම් හිස්බුල්ලා පැය 08ක පමණ කාලයකින් පසු ඉන් පිටව ගොස් තිබෙනවා. පොලිස් මාධ්‍ය ප්‍රකාශක කාර්යාලය පැවසුවේ පෙරවරු 9.45ට පමණ පැමිණි හිටපු ආණ්ඩුකාරවරයා පස්වරු 5.45ට පමණ ත්‍රස්ත විමර්ශන කොට්ඨාශයෙන් පිටව ගිය බවයි.,,ඔහු සම්බන්ධයෙන් සිදු කරන විමර්ශනවලට අදාළව ප්‍රකාශයක් ලබා දීම සඳහා මෙලෙස පැමිණ තිබුණා. ඉකුත් අප්‍රේල් 22වන දින රාත්‍රී 10ට පමණ පොලිස් ඇඳිරි නීතිය බලපැවැත්වෙන අවස්ථාවේදී පාසිකුඩා ප්‍රදේශයේ හෝටලයකදී හිටපු ආණ්ඩුකාරවරයා සැකසහිත ලෙස අරාබි ජාතිකයින් දෙදෙනෙකු හමුවී සාකච්ඡාවක් පැවැත්වීම සම්බන්ධයෙන් අදාළ විමර්ශන සිදු කෙරෙනවා. ,,..................................,,හිස්බුල්ලා ත්‍රස්ත විමර්ශන කොට්ඨාසයට,,(15-06-2019 11:57),,නැගෙනහිර පළාත් හිටපු ආණ්ඩුකාර එම් එල් ඒ එම් හිස්බුල්ලා අද පෙරවරුවේ ත‍්‍රස්ත විමර්ශන කොට්ඨාසය වෙත පැමිණියා. ,,පොලිස් මාධ්‍ය ප‍්‍රකාශක කාර්යාලය පැවසුවේ ත‍්‍රස්ත විමර්ශන ඒකකය සිදුකරන විමර්ශනයකට අදාලව ප‍්‍රකාශයක් ලබාදීම සදහා හිටපු ආණ්ඩුකාරවරයා ත‍්‍රස්ත විමර්ශන කොට්ඨාසය වෙත පැමිණි බවයි. ,,ඉකුත් අපේ‍්‍රල් 22 වන දින රාතී‍්‍ර 10 ට පමණ ඇදිරි නීතිය බලපැවැත්වෙන අවස්ථාවේදී  කල්කුඩා ප‍්‍රදේශයේ හෝටලයකදී සැක සහිත ලෙස අරාබි ජාතිකයන් දෙදෙනෙකු හමු වී සාකච්ඡාවක් පැවැත්වීම සම්බන්ධයෙන් අදාළ විමර්ශනය සිදුකෙරෙනවා.,,හිටපු ආණ්ඩුකාරවරයා එම අරාබි ජාතියන් දෙදෙනා හමුවන අවස්ථාවේ සී සී ටී වී දර්ශනද ඉකුත්දා මාධ්‍ය ඔස්සේ ප‍්‍රචාරය කෙරුණා."}
{"title":"නේත‍්‍රාභිවන්දනා මහා ධාතු නමස්කාරයට කතානායකවරයා එක්වෙයි ","authors":["සමන්ත කුමාර","සජිත් තිලකරත්න"],"date":{"year":"2019","month":"06","date":"16"},"views":"1955","content":"නෙත් එෆ් එම් රේඩියෝව සංවිධාන කරන නේත්‍රාභිවන්දනා ධාතු නමස්කාරය මේ වන විටද මහරගම තරුණ සේවා සභා පරිශ්‍රයේදී පැවැත්වෙනවා. ඉකුත් දින වලදී මෙන්ම අද දිනයේද ධාතුන් වහන්සේ වැද පුදා ගැනීම සඳහා සැදැහැවතුන් රැසක් පැමිණි බවයි නෙත් නිවුස් වාර්තාකරුවන් පැවසුවේ. නේත්‍රාභිවන්දනා ධාතු නමස්කාරයේ තොරතුරු දැන ගැනීම සඳහා අප දැන් සම්බන්ධ කර ගන්නවා නෙත් විශේෂ නියෝජිත සමීර බණ්ඩාර වීරකෝන්. ,,,,ධාතුන් වහන්සේ වැද පුදා ගැනීම සඳහා දිවයිනේ නන්දෙසින් පැමිණි සැදැහැවතුන් නෙත් නිවුස් වෙත මෙලෙස අදහස් පළ කලා.,,,,නෙත් එෆ් එම් රේඩියෝව සංවිධාන කරන නේත්‍රාභිවන්දනා ධාතු නමස්කාරය මහරගම තරුණ සේවා සභා පරිශ්‍රයේදී හෙට දිනයේදීද පැවැත්වීමට නියමිතයි. , ,,...................................................................,,නේත‍්‍රාභිවන්දනා මහා ධාතු නමස්කාරයට අදත් විශාල සැදැහැවතුන් පිරිසක් ,,(15-06-2019 19:17),,නෙත් එෆ් එම් රේඩියෝව සංවිධාන කරන නේත්‍රාභිවන්දනා මහා ධාතු නමස්කාරය සඳහා සැදැහැවතුන් විශාල පිරිසක් මේවනවිටත් මහරගම ජාතික තරුණ සේවා සභා පරිශ්‍රයට පැමිණ සිටිනවා. ධාතූන් වහන්සේ වැදපුදා ගත් සැදැහැවතුන් කිහිප දෙනෙකු නෙත් නිවුස් වෙත අදහස් දැක්වූයේ මෙලෙසයි.,,,,නේත්‍රාභිවන්දනා ධාතු නමස්කාරය පැවැත්වෙන මහරගම ජාතික තරුණ සේවා සභා පරිශ්‍රයේදී රාත්‍රී 07 සිට ධර්ම දේශනයක් ද ප්‍රචාරය කෙරෙනවා. ඒ පිළිබඳ සහ නේත්‍රාභිවන්දනා ධාතු නමස්කාරයේ නවතම තොරතුරු නෙත් විශේෂ නියෝජිත සමීර බණ්ඩාර වීරකෝන්ගෙන්. ,, ..............................,,නේත‍්‍රාභිවන්දනා මහා ධාතු නමස්කාරය අද දිනටත් ඇරඹේ,,(15-06-2019 11:18),,නෙත් එෆ් එම් රේඩියෝව සංවිධාන කරන නේත‍්‍රාභිවන්දනා මහා ධාතු නමස්කාර පිංකම් මාලාවේ නව වන දිනය අදයි. ,,ශී‍්‍ර සර්වඥ ධාතූන් වහන්සේ ප‍්‍රමුඛ මහරහත් ධාතූන් වහන්සේ සැදැහැවතුන්ගේ වන්දනාව සදහා අද උදෑසන 10 ට විවෘත කෙරුණා. ඒ පිළිබද තොරතුරු නෙත් විශේෂ නියෝජිත දර්ශන බණ්ඩාරගෙන්."}
{"title":"කයිට්ස් දූපතේ තිබී පුපුරණ ද්‍රව්‍ය හමුවේ","authors":["සමන්ත කුමාර"],"date":{"year":"2019","month":"06","date":"15"},"views":"1596","content":"යාපනය, කයිට්ස්, තිරතිව් දූපතේ තිබී පුපුරණ ද්‍රව්‍ය කිලෝග‍්‍රෑම් 12 ක් විශේෂ කාර්ය බලකාය මගින් සොයාගෙන තිබෙනවා. ,,ඒ, යුද හමුදා බුද්ධි අංශය ලබාදුන් තොරතුරකට අනුව සිදුකළ පරීක්‍ෂාවකදීයි. විදුලිමය නොවන ඩෙටනේටර් 98 ක්, සාමාන්‍ය සේවා නූල් කැබලි 21 ක් ද මෙහිදී විශේෂ කාර්ය බලකාය භාරයට ගෙන තිබෙනවා. ,,අදාළ පුපුරණ ද්‍රව්‍ය කයිට්ස් පොලිස් ස්ථානය වෙත භාරදුන් බවයි විශේෂ කාර්ය බලකාය පැවසුවේ."}
{"title":"රාජ්‍ය නිළධාරීන් පීඩනයට පත් කිරීම ගැන පාර්ලිමේන්තු තේරීම් කාරක සභාවට විරෝධයක්","authors":["සමන්ත කුමාර","සජිත් තිලකරත්න"],"date":{"year":"2019","month":"06","date":"15"},"views":"3023","content":"පාස්කු ඉරිදා ප‍්‍රහාර සම්බන්ධයෙන් විමර්ශනය කරන පාර්ලිමේන්තු විශේෂ කාරක සභාවේ ඇතැම් මන්තී‍්‍රවරුන්ගේ කි‍්‍රයාකලාපය සම්බන්ධයෙන් අප‍්‍රසාදය පළ කරන බව ශී‍්‍ර ලංකා රාජ්‍ය නිලධාරී වෘත්තීය සමිති සම්මේලනය පවසනවා. ,,මේ, එහි ජාතික සංවිධායක බී ඒ පී බස්නායක.,,,,මේ අතර පාස්කු ඉරිදා ප‍්‍රහාරය සම්බන්ධයෙන් සොයා බලන පාර්ලිමේන්තු විශේෂ කාරක සභාව දේශපාලන අරමුණු මත කි‍්‍රයාත්මක වන බවට එල්ල වන චෝදනා ප‍්‍රතික්‍ෂේප කරන බව එම කාරක සභාවේ සාමාජික, එක්සත් ජාතික පක්ෂ පාර්ලිමේන්තු මන්තී‍්‍ර මහාචාර්ය ආශු මාරසිංහ පවසනවා. නෙත් නිවුස් කළ කරුණු විමසීමකදී මන්තී‍්‍රවරයා මේ බව කියාසිටියා.,,,,රාජ්‍ය නිලධාරීන්ගේ ඇඳුම සම්බන්ධයෙන් නිකුත් කළ චක‍්‍රලේඛය පිළිබද රාජ්‍ය පරිපාලන හා ආපදා කළමණාකරණ අමාත්‍යාංශයේ ලේකම් ජේ ජේ රත්නසිරිගෙන් ප‍්‍රශ්න කිරීම පිළිබද පාර්ශව රැසකින් එල්ල වන චෝදනා සම්බන්ධයෙන්ද නෙත් නිවුස් මෙහිදී ප‍්‍රශ්න කළා.  ,,පාර්ලිමේන්තු මන්තී‍්‍ර මහාචාර්ය ආශු මාරසිංහ ඊට ප‍්‍රතිචාර දැක්වූයේ මෙලෙසයි.,,,,මේ අතර රජයේ සේවකයන්ගේ ඇදුම සම්බන්ධයෙන් සිය අමාත්‍යාංශ ලේකම්වරයා චක‍්‍රලේඛයක් නිකුත් කළේ තමන් දැනුවත්ව බව රාජ්‍ය පරිපාලන හා ආපදා කළමණාකරණ අමාත්‍ය රංජිත් මද්දුම බණ්ඩාර ඊයේ ප‍්‍රකාශ කළා. කෙසේවෙතත් එම චක‍්‍රලේඛය සම්බන්ධයෙන් අමාත්‍යවරයා නොදැන සිටි බවටයි අමාත්‍යාංශ ලේකම්වරයාගෙන් ප‍්‍රශ්න කරන අවස්ථාවේදී පාර්ලිමේන්තු විශේෂ කාරක සභාවේ සාමාජිකයන් කියාසිටියේ."}
{"title":"ඕස්ට්‍රේලියාව සමගින් ශ්‍රී ලංකාව අද තරග බිමට","authors":["කසුන් කැළුම්"],"date":{"year":"2019","month":"06","date":"15"},"views":"2126","content":"ලෝක කුසලාන එක්දින කි‍්‍රකට් තරගාවලියේ ශී‍්‍ර ලංකාව සහ  ඕස්ටේ‍්‍රලියාව අතර තරගය අද පැවැත්වෙනවා. ඒ, ලන්ඩන්හිදීයි. ,,ශී‍්‍ර ලංකාව මෙවර තරගාවලියේ මේ දක්වා තරග 4කට සහභාගි වී එක් තරගයක් ජය ගෙන එක් තරගයක් පරාජයට පත්ව සිටිනවා. තවත් තරග දෙකක් වර්ෂාව හේතුවෙන් අත්හැර දැමුණා. ,,ඒ අනුව ශී‍්‍ර ලංකාව ප‍්‍රසාද ලකුණු 4 ක් හිමි කර ගෙන එම ලකුණු සටහනේ 5 වන ස්ථානයේ රැදී සිටිනවා.  ,,ඕස්ටේ‍්‍රලියානු කණ්ඩායම තරග 4 කට සහභාගි වී තරග 3 ක් ජයගෙන ඇති අතර එක් තරගයකින් පරාජයට පත් වුණා. ප‍්‍රසාද ලකුණු 6 ක් සමග ඔවුන් එම ලකුණු සටහනේ 3 වන ස්ථානයේ රැදී සිටිනවා."}
{"title":"මෙරට ඉඩම් ඔප්පු වලින් 42% ක් ව්‍යාජයි","authors":["සජිත් තිලකරත්න"],"date":{"year":"2019","month":"06","date":"15"},"views":"2299","content":"මෙරට පවතින උප්පැන්න සහතිකවලින් 17%ක් පමණ ව්‍යාජ ඒවා බව රෙජිස්ට‍්‍රාර් ජනරාල් එන්.සී. විතානගේ පවසනවා. ,,නෙත් නිවුස් කළ කරුණු විමසීමකදී ඔහු මේ බව කියාසිටියා.,,,,ව්‍යාජ උප්පැන්න සහතික සහ අනෙකුත් ව්‍යාජ ලේඛණ භාවිතය වැළැක්වීම සදහා ඩිජිටල් උප්පැන්න සහතික නිකුත් කිරීම මේ වනවිට ආරම්භ කර ඇති බවයි මෙහිදී ප‍්‍රකාශ කෙරුණේ. ,,එමගින් එම ව්‍යාජ ලේඛණ සැකසීම නතර වනු ඇති බවද රෙජිස්ට‍්‍රාර් ජනරාල් එන්.සී. විතානගේ පැවසුවා.,,,,මෙරට ඉඩම් ඔප්පුවලින් 42% ක් පමණ ව්‍යාජ ඒවා බවයි මෙහිදී වැඩිදුරටත් ප‍්‍රකාශ කෙරුණේ."}
{"title":"පොසොන් සමයේ අනුරපුරට විශේෂ පොලිස් ආරක්ෂාවක්","authors":["සජිත් තිලකරත්න"],"date":{"year":"2019","month":"06","date":"15"},"views":"1286","content":"පොසොන් සමයේ අනුරාධපුර සහ මිහින්තලය ප‍්‍රදේශවල ආරක්ෂක සහ රථවාහන රාජකාරී සඳහා පොලිස් නිලධාරීන් හාර දහසකට වැඩි පිරිසක් යොදවා තිබෙනවා.,,පොලිස් මාධ්‍ය ප‍්‍රකාශක පොලිස් අධිකාරී රුවන් ගුණසේකර පැවසුවේ පොලිස් නිලධාරීන්ගේ රාජකාරීවලට සහය ලබා දීම සඳහා ති‍්‍රවිධ හමුදාව සහ සිවිල් ආරක්ෂක බලකායද එක්වන බවයි.,,,,අනුරාධපුරය සහ මිහින්තලය ප‍්‍රදේශවලට පැමිණෙන රථවාහන ගාල් කිරීම සඳහා ස්ථාන 26ක් වෙන් කර ඇති බවද පොලිස් මාධ්‍ය ප‍්‍රකාශකවරයා පැවසුවා."}
{"title":"සාලි, හිස්බුල්ලා සහ රිෂාඩ් බදියුදීන් ඇතුලු පිරිසේ ආරක්ෂාව තවමත් ඉවත් කර නොමැති බව හෙළිවේ","authors":["හේමන්ත කහවලගේ"],"date":{"year":"2019","month":"06","date":"15"},"views":"1560","content":"ධූරවලින් ඉල්ලා අස්වූ අමාත්‍යවරුන්ට සහ ආණ්ඩුකාරවරුන්ට ලබා දී තිබූ ආරක්ෂාව මෙතෙක් ඉවත් කර නොමැති බව වාර්තා වනවා. ,,ඔවුන්ට ලබා දී ඇති ආරක්ෂක නිලධාරීන් ඉවත්කරනවාද නැද්ද යන්න තීරණය කරනු ලබන්නේ ආරක්ෂක කවුන්සිල රැස්වීමේදීයි. ඒ අනුව මීළඟ ආරක්ෂක කවුන්සිල රැස්වීමේදී ඒ සම්බන්ධයෙන් තීරණයක් ගනු ඇති බවයි වාර්තා වන්නේ. ,,තජිකිස්ථානයේ නිල සංචාරයක නිරත ජනාධිපති මෛතී‍්‍රපාල සිරිසේන මහතා හෙට දිවයිනට පැමිණිමට නියමිත අතර ජනාධිපතිවරයා පැමිණීමෙන් පසු මීළඟ ආරක්ෂක කවුන්සිල රැස්වීම පැවැත්වීමට නියමිතයි."}
{"title":"සිංහල දමිල ඒකාබද්ධ වෙළද පෙරමුණක් ගොඩනගනවා - රතන හිමියන් කියයි ","authors":["සමන්ත කුමාර"],"date":{"year":"2019","month":"06","date":"14"},"views":"2719","content":"ඉස්ලාම් අන්තවාදයට එරෙහිව සිංහල දෙමළ ඒකාබද්ධ වෙළද පෙරමුණක් ගොඩනගන බව පූජ්‍ය අතුරලියේ රතන හිමියන් පවසනවා. හින්දු බෞද්ධ සංස්කෘතික සංසදය යාපනය ප්‍රදේශයේ සංවිධාන කර තිබූ උත්සවයකට එක්වෙමින් උන්වහන්සේ මේ බව කියාසිටියා.,,\" මම මඩකලපුවට සහ ත්‍රිකුණාමලයට ගියා. එහෙ පාසල් වල තත්ත්වය මොකක්ද? දමිල ගුරුවරුන්ට රැකියා නැහැ. හිස්බුල්ලා කරලා තියෙන්නේ නැගෙනහිර පළාත්වල සියයට 70ක් පමණ ගුරුවරුන් පත්කරලා තියෙන්නේ මුස්ලිම් අයයි. මම අද කියනවා අධ්‍යාපන දෙපාර්තමේන්තුවට හිස්බුල්ලා කරලා තියෙන මාරු කිරීම් වලින් දමිල ගුරුවරුන්ට දැඩි අසාධාරණයක් කරලා තියෙනවා. මඩකලපුව ප්‍රදේශයේ ගුරුවරුන්ට රැකියා දෙනකොට දමිල ගුරුවරුන්ට අවස්ථාව දෙන්න කියලා.,,මම කියන්න කැමති හින්දු-බෞද්ධ එකමුතුවත් , සිංහල දමිල ව්‍යාපාරික එකමුතුවත් ඉක්මනින්ම ශක්තිමත් කරන්න අපි බලාපොරොත්තු වෙනවා. සියලු ඇමතිකම් මුස්ලිම් අය ලබා ගන්නවා. ඒ අය නැගෙනහිර පළාතේ එයාලගේ බලය වැඩිකරගෙන තියෙනවා. අපි දෙගොල්ලෝ එකතු වුනොත් එහි එකතුව සියයට 90ක් වනවා. එතකොට ඔය ඉතිරි සියයට 10ට අපි බයවෙන්න ඕනේ නැහැ. මධ්‍යස්ත මුස්ලිම් අයටත් අපි කියනවා කැමතිනම් ඔය අන්තවාදයෙන් මිදිලා අපිත් එක්ක එකතු වෙන්න කියලා\" උන්වහන්සේ මෙහිදී වැඩිදුරටත් ප්‍රකාශ කර සිටියා."}
{"title":"රජයේ සේවකයන්ගේ ඇදුම සම්බන්ධයෙන් නිකුත් කළ  චක්‍රලේඛය ගැන දැනට සිටි බව ඇමති මද්දුමබණ්ඩාර කියයි","authors":["සමන්ත කුමාර"],"date":{"year":"2019","month":"06","date":"14"},"views":"2909","content":"රජයේ සේවකයන්ගේ ඇදුම සම්බන්ධයෙන් සිය අමාත්‍යාංශ ලේකම්වරයා චක්‍රලේඛයක් නිකුත් කළේ තමන් දැනුවත්ව බව රාජ්‍ය පරිපාලන හා ආපදා කළමණාකරණ අමාත්‍ය රංජිත් මද්දුම බණ්ඩාර පවසනවා. එම චක්‍රලේඛය සම්බන්ධයෙන් අමාත්‍යවරයා නොදැන සිටි බවට පාස්කු ඉරිදා ප්‍රහාරය සම්බන්ධයෙන් සොයා බැලීමට පත් කළ පාර්ලිමේන්තු විශේෂ කාරක සභාවේදී සාමාජිකයන් ඊයේ ප්‍රකාශ කළා.,,ඒ සම්බන්ධයෙන් මාධ්‍යවේදීන් අමාත්‍යවරයාගෙන් කළ ප්‍රශ්න කිරීමකදි ඔහු පිළිතුරු ලබාදුන්නේ මෙලෙසයි."}
{"title":"මවක් සිය දරුවන් දෙදෙනා සමග කොල්ලුපිටියේදී දුම්රියට පැන සියදිවි හානිකර ගනියි (UPDATE)","authors":["දිනුක් හේවාවිතාරණ"],"date":{"year":"2019","month":"06","date":"14"},"views":"4687","content":"කොල්ලුපිටිය හා බම්බලපිටිය දුම්රිය ස්ථානය අතර වූ දුම්රිය මාර්ගයේදී මවක් සහ දරුවන් දෙදෙනෙකු දුම්රියට පැන සියදිවි නසාගෙන ඇති බව වාර්තා වනවා.,,දුම්රිය පාලක මැදිරිය පැවසුවේ කොළඹ කොටුව සිට අළුත්ගම බලා ධාවනය වෙමින් තිබු දුම්රියක ගැටීමෙන් මෙම අනතුර සිදුව ඇති බවයි.,,............................................,,කොල්ලුපිටියේ දුම්රිය අනතුරක් ,,(14-06-2019 19:51),,කොල්ලුපිටිය ප්‍රදේශයේදී පුද්ගලයින් තිදෙනෙකු දුම්රියක ගැටී ඇති බව පොලිසිය පවසනවා. කොල්ලුපිටිය පොලිසිය සඳහන් කර සිටියේ මේ වන විට අදාළ ස්ථානයට නිලධාරීන් පිටත් කර යවා ඇති බවයි.,,දුම්රිය පාලක මැදිරිය සදහන් කර සිටියේ කොළඹ කොටුවේ සිට අළුත්ගම බලා ධාවනය වෙමින් තිබු දුම්රියට පුද්ගලයින් තිදෙනෙකු ගැටී ඇති බවට වාර්තා වී ඇති බවයි."}
{"title":"එංගලන්තය කොදෙව් පිතිකරුවන් මෙල්ල කරයි","authors":["සමන්ත කුමාර"],"date":{"year":"2019","month":"06","date":"14"},"views":"1903","content":"ලෝක කුසලාන එක්දින ක්‍රිකට් තරගාවලියේ තවත් තරගයක් මේ වනවිට පැවැත්වෙනවා. ඒ, සත්කාරක එංගලන්ත කණ්ඩායම සහ බටහිර ඉන්දීය කොදෙව් කණ්ඩායම අතරයි. එංගලන්තයේ සදම්ප්ටන්හිදී පැවැත්වෙන මෙම තරගයේ පළමුව පන්දුවට පහරදුන් කොදෙව් කණ්ඩායමේ සියළුම පිතිකරුවන් ලකුණු 212 කට දැවී ගියා. නිකලස් පූරන් ලකුණු 63 යි.,,පන්දු යැවීමේදී මාර්ක් වුඞ් ලකුණු 18 කට කඩුළු 3 ක් දවාගත් අතර ජොෆ්රා ආචර් ලකුණු 30කට කඩුළු 03 ක් දවා ගත්තා. එංගලන්ත පිළ තවත් නොබෝ වේලාවකින් පන්දුවට පහරදීමට පිටියට පිවිසීමට නියමිතයි."}
{"title":"බැදුම්කර වෝහාරික විගණනය විදේශ සමාගමකට පැවරීම නිසා තවත් අවුලක්","authors":["මහේෂ් චතුරංග "],"date":{"year":"2019","month":"06","date":"14"},"views":"1580","content":"බැදුම්කර නිකුත් කිරීමේ සමස්ත ක්‍රියාවලිය පිළිබද වෝහාරික විගණනය සිදුකරන ලෙස මහ බැංකුව වෙත කරුණු ඉදිරිපත් කර වසර තුනක් ගතවී ඇතත් මෙතෙක් එවැනි විගණනයක් සිදු නොවීම ගැටළු සහගත කරුණක් බව ජනතා විමුක්ති පෙරමුණ පවසනවා. එම විගණනය විදේශ සමාගමකට පැවරීමේ සූදානම හේතුවෙන් තවත් ගැටළු මතුවන බවයි පාර්ලිමේන්තු මන්ත්‍රී සුනිල් හදුන්නෙත්ති අද (14) පැවති මාධ්‍ය හමුවකදී කියා සිටියේ. ,,,,එහිදී වැඩිදුරටත් අදහස් දැක්වූ පාර්ලිමේන්තු මන්ත්‍රී සුනිල් හදුන්නෙත්ති."}
{"title":"ඇවන්ගාඩ් ගණුදෙනුව : ගෝඨාභය රාජපක්ෂ ගොනු කළ ප්‍රතිශෝධන පෙත්සමේ තීන්දුවට දින නියම කරයි ","authors":["අධිකරණ වාර්තාකරු "],"date":{"year":"2019","month":"06","date":"14"},"views":"1827","content":"ඇවන්ගාඞ් ගනුදෙණුවට අදාළව කොළඹ ප්‍රධාන මහේස්ත්‍රාත් අධිකරණයේ පවතින නඩු කටයුතු අත්හිටුවන ලෙස ඉල්ලා හිටපු ආරක්‍ෂක ලේකම් ගෝඨාභය රාජපක්‍ෂ ගොණු කළ ප්‍රතිශෝධන පෙත්සමේ තීන්දුව ජූලි මස 26 වනදා ප්‍රකාශයට පත් කිරීමට අභියාචනාධිකරණය අද (15) දින ලබාදුන්නා. ඇවන්ගාඞ් ගණුදෙණුවට අදාළව කොළඹ ප්‍රධාන මහේස්ත්‍රාත් අධිකරණයේ පවතින නඩු කටයුතු තාවකාලිකව අත්හිටුවමින් නිකුත් කළ අතුරු තහනම් නියෝගයද ජූලි මස 27 වනදා තෙක් දීර්ඝ කිරීමටයි අභියාචනාධිකරණය නියෝග කළේ. ,,ඇවන්ගාඞ් මැරිටයිම් සර්විසස් පුද්ගලික සමාගමට අයුතු සහගත ලාභයක් ගෙන දෙන ආකාරයට පාවෙන අවි ගබඩාවක් පවත්වාගෙන යාමට ඉඩ සැලැස්වීමෙන් රජයට රුපියල් බිලියන 11 යි දශම 4 ක පාඩුවක් සිදුකර ඇති බව පවසමින් අල්ලස් කොමිසම කොළඹ ප්‍රධාන මහේස්ත්‍රාත් අධිකරණයේ නඩු පවරා තිබුණා. ඒ, හිටපු ආරක්‍ෂක ලේකම් ගෝඨාභය රාජපක්‍ෂ ඇතුළු 8 දෙනෙකුට එරෙහිවයි. ,,අල්ලස් කොමිෂන් සභාවේ ලිඛිත අනුමැතියකින් තොරව මෙම නඩුව ගොණුකර ඇති බැවින් එය විභාග කිරීමට බලයක් නොමැති බව පවසමින් හිටපු ආරක්‍ෂක ලේකම් ගෝඨාභය රාජපක්‍ෂ අභියාචනාධිකරණය හමුවේ අදාළ ප්‍රතිශෝධන පෙත්සම ගොණුකර ඇත්තේ."}
{"title":"සුළු ජාතීන්ගේ ජන්ද දිනාගන්න එජාපය දේශපාලන ක්‍රීඩාවක : පොදුජන පෙරමුණ චෝදනා කරයි ","authors":["සමීර ගොඩපිටිය "],"date":{"year":"2019","month":"06","date":"14"},"views":"1408","content":"එළඹෙන ජනාධිපතිවරණයේදී සුළු ජාතික ඡන්ද දිනා ගැනීම වෙනුවෙන් එක්සත් ජාතික පක්‍ෂය දේශපාලන ක්‍රීඩාවක නිරත වන බව ශ්‍රී ලංකා පොදුජන පෙරමුණ පවසනවා. බත්තරමුල්ල, නෙළුම් මාවත පක්‍ෂ ප්‍රධාන කාර්යාලයේ අද පැවති මාධ්‍ය හමුවකට එක්වෙමින් පාර්ලිමේන්තු මන්ත්‍රී සනත් නිශාන්ත මේ බව කියාසිටියා.,,\" එක්සත් ජාතික පක්ෂය මේ වෙන කොට දේශපාලන ගේමක් ගහනවා. සරත් ෆොන්සේකා රණවිරුවන් ගේ පැත්තේ ඉදන් රණවිරු පවුල් තමන්ගේ පැත්තට එකතු කර ගන්න. නිරෝෂන් පෙරේරා එක පැත්තකින් කතෝලිකයෙක් නිසා ඒ පැත්තේ ඉදන් රිෂාඩ් බදුර්දින්ට එරෙහිව පෙළ ගැහිලා ඉන්නවා. කාවින්ද ජයවර්ධන මන්ත්‍රීවරයා කතෝලිකයින් වෙනුවෙන් තමන් පෙනී ඉන්නවා කියලා ඒ පැත්තෙන් ගේමක් ගහනවා. මංගල සමරවීර ඇමතිවරයා තව පැත්තකින් කියනවා ලංකාව කියන්නේ බෞද්ධ රටක් නෙමෙයි කියලා. ඒ හදන්නේ සියයට 26ක් වෙච්ච සුළු ජාතීන්ගේ ජන්ද ටික දිනා ගන්න, රනිල් වික්‍රමසිංහ අගමැතිවරයා ත්‍රස්තවාදයට උදව් කලා කියන දේශපාලකයින් ටික ආරක්ෂා කරගනිමින් වෙනම ගේමක් ගහනවා\" මන්ත්‍රිවරයා ප්‍රකාශ කර සිටියා. ,,,,පාස්කු ඉරිදා ප්‍රහාරය සම්බන්ධයෙන් සොයා බලන පාර්ලිමේන්තු විශේෂ කාරක සභාවේ කටයුතු පිළිබදවද මෙහිදී විවේචන එල්ල වුණා. මේ, එම මාධ්‍ය හමුවේදී අදහස් දැක්වූ පාර්ලිමේන්තු මන්ත්‍රී ඉන්දික අනුරුද්ධ."}
{"title":"වෛද්‍ය අනුරුද්ධ පාදෙණියට එරෙහි නඩුව විභාගයට නව විනිසුරු මඩුල්ලක් ","authors":["අධිකරණ වාර්තාකරු "],"date":{"year":"2019","month":"06","date":"14"},"views":"1451","content":"රජයේ වෛද්‍ය නිලධාරීන්ගේ සංගමයේ සභාපති වෛද්‍ය අනුරුද්ධ පාදෙණියට එරෙහිව අධිකරණයට අපහාස කිරීමේ චෝදනාව යටතේ පවරා ඇති නඩුව නව විනිසුරු මඩුල්ලක් හමුවේ විභාග කිරීමට අභියාචනාධිකරණය අද (14) දින නියම කළා. ඒ අනුව මෙම පෙත්සම ශිරාන් ගුණරත්න, මහින්ද සමයවර්ධන යන ද්විපුද්ගල විනිසුරු මඩුල්ල හමුවේ ජුනි මස 21 වනදා කැදවීමටයි අභියාචනාධිකරණ විනිසුරු යසන්ත කෝදාගොඩ නියෝග කළේ. ,,පුද්ගලික හේතුවක් මත මෙම පෙත්සම විභාග කිරීමෙන් ඉවත් වන බව අභියාචනාධිකරණ විනිසුරු ජනක් ද සිල්වා මීට පෙර දැනුම් දුන්නා. පෙත්සම විභාගයට නව විනිසුරු මඩුල්ලක් පත් කෙරුණේ ඒ අනුවයි. 2017 වසරේ අප්‍රේල් මස 7 වනදා පැවති විරෝධතා රැළියකදී වෛද්‍ය අනුරුද්ධ පාදෙණිය සිදුකළ ප්‍රකාශයකට අදාළව මෙම නඩුව පවරා තිබෙනවා.  ,,මාලඹේ සයිටම් පෞද්ගලික වෛද්‍ය විද්‍යාලය සම්බන්ධයෙන් නිකුත් කළ අභියාචනාධිකරණ නියෝගයක් අපහාසාත්මකව විවේචනය කළ බවටයි පෙත්සම මගින් චෝදනා ගොණුකර ඇත්තේ."}
{"title":"අගමැති යලි දිවයිනට ","authors":["ටී.කේ.ජී.කපිල - කටුනායක "],"date":{"year":"2019","month":"06","date":"14"},"views":"1705","content":"සිංගප්පූරුවේ තෙදින සංචාරයක නියැලී සිටි අග්‍රාමාත්‍ය රනිල් වික්‍රමසිංහ මහතා ඇතුළු දූත පිරිස යළි අද (14) සවස 4.10ට පමණ යළි පැමිණියා. අප ගුවන් තොටුපළ වාර්තාකරු පැවසුවේ සිංගප්පූරුවේ සිට පැමිණි ශ්‍රී ලන්කන් ගුවන් සේවයේ UL- 303 දරන ගුවන් යානයෙන් අගමැතිවරයා ප්‍රමුඛ දුත පිරිස කටුනායක ගුවන් තොටුපළ වෙත පැමිණි බවයි.,,සිංගප්පූරු සංචාරයේදී අග්‍රාමාත්‍ය රනිල් වික්‍රමසිංහ මහතා එරට ඉහළ පෙළේ බලධාරීන් කිහිප දෙනෙකු සමග සාකච්ඡා පැවැත්වුවා. ඉන්දීය සාගර කලාපය ගැටුම්වලින් තොර නිදහස් හා සාමකාමී ප්‍රදේශයක් බවට පත් කිරීම සම්බන්ධයෙන් ශ්‍රී ලංකාව දරණ ප්‍රයත්නය අගය කරන බවයි අග්‍රාමාත්‍යවරයා සමග පැවති සාකච්ඡාවකදී සිංගප්පූරු ස්වදේශ කටයුතු අමාත්‍ය කේ ෂන්මුගම් පැවසුවේ. ඒ සදහා පූර්ණ සහාය ලබාදීමට කටයුතු කරන බවද සිංගප්පූරු ස්වදේශ කටයුතු අමාත්‍යවරයා එහිදී කියාසිටියා.,,අග්‍රාමාත්‍ය රනිල් වික්‍රමසිංහ මහතා සහ සිංග්පූරු විදේශ කටයුතු අමාත්‍ය විවියන් බාලක්‍රිෂ්ණන් අතර පැවති සාකච්ඡාවකදී සමාජ, ආර්ථික හා දේශපාලන කරුණු ගණනාවක් පිළිබද අවධානය යොමු වූ බව අග්‍රාමාත්‍ය කාර්යාලය පැවසුවා. ගෝලීය ත්‍රස්තවාදය මැඩපැවැත්වීම හා ප්‍රතිත්‍රස්ත කාර්යයන් පිළිබදව අනුගමනය කළයුතු සමූහික පියවර සම්බන්ධයෙන්ද එහිදී අදහස් හුවමාරු වී තිබෙනවා."}
{"title":"සහරාන්ගේ සමිපතයින් දෙදෙනෙක් මහනුවරදී අත්අඩංගුවට ","authors":["දිනුක් හේවාවිතාරණ"],"date":{"year":"2019","month":"06","date":"14"},"views":"1616","content":"පාස්කු ඉරිදා බෝම්බ ප්‍රහාරය මෙහෙයවූ ජාතික තව්හිත් ජමාත් සංවිධානයේ නායකයා වන සහරාන හෂීම් සමග සමීප සම්බන්ධකම් පැවැත්වූ තවත් පුද්ගලයින් දෙදෙනෙකු මහනුවර ප්‍රදේශයේදී අත්අඩංගුවට ගැනීමට යුධ හමුදාව සහ පොලිස් ත්‍රස්ත විමර්ශන ඒකකයේ නිලධාරීන් සමත්ව තිබෙනවා.,,මෙලෙස අත්අඩංගුවට ගෙන ඇත්තේ වයස අවුරුදු 39ක් සහ 42ක් වන පුද්ගලයින් දෙදෙනෙක් වන අතර ඔවුන් මහනුවර හිඟුල ප්‍රදේශයේදී සිදුකරනු ලැබූ මෙහෙයුමකදී අත්අඩංගුවට ගෙන ඇති බවයි වාර්තා වන්නේ."}
{"title":"මෙල්වා සමුහ ව්‍යාපාරයෙන් මිගමුව රෝහලට ළමා වාට්ටුවක් (PHOTOS)","authors":["ටී.කේ.ජී.කපිල - කටුනායක "],"date":{"year":"2019","month":"06","date":"14"},"views":"1624","content":"මීගමුව මහ රෝහලට රුපියල් ලක්ෂ 2,000 ක වියදමකින් \" සුරක්ෂා\" නව ළමා වට්ටුවක් මෙල්වා සමූහ ව්‍යාපාරය විසින් සාදා පරිත්‍යාග කිරීමේ උත්සවය අමාත්‍ය රාජිත සේනාරත්න මහතාගේ ප්‍රධානත්වයෙන් ඊයේ (13) දින සවස එම රෝහල් භූමියේ දී පැවැත්වුනා. ඇදන් 100 කින් පමණ සමන්විත නවීන අංගෝපාංග වලින් යුත් මෙය වාට්ටු දෙකකින් සමන්විතයි.,,මෙම විවෘත කිරීමේ අවස්ථාවට සෞඛ්‍ය,පෝෂණ හා දේශීය වෛද්‍ය අමාත්‍ය රාජිත සේනාරත්න, බස්නාහිර පළාත් ආණ්ඩුකාර ඒ.ජේ.එම්.මුසම්මිල්, පාර්ලිමේන්තු මන්ත්‍රීවරුන් වන නිමල් ලාන්සා, කාවින්ද ජයවර්ධන, සෞඛ්‍ය සේවා අධ්‍යක්ෂ ජනරාල් අනිල් ජාසිංහ, සෞඛ්‍ය අමාත්‍යාංශයේ ලේකම් වසන්තා පෙරේරා සහ මෙල්වා සමූහ ව්‍යාපාරයේ සභාපතිවරයා ඇතුළු අධ්‍යක්ෂ මණ්ඩලය සහ එහි ඥාතීන් පිරිසක් ද මෙම අවස්ථාවට එක්ව සිටියා.,,එම උත්සවයේදී මෙම වාට්ටුව ඉදිකිරීමට මෙල්වා සමූහ ව්‍යාපාරය හදුනා ගෙන අවශ්‍ය සම්බධීකරණය කළ ළමා රෝග විශේෂඥ වෛද්‍ය ලක් කුමාර ප්‍රනාන්දුට විශේෂ ප්‍රණාමයක් රාජිත සේනාරත්න අමාත්‍යවරයාගෙන් සහ මෙල්වා සමූහ ව්‍යාපාරයේ සභාපතිවරයාගෙන් හිමිවිය."}
{"title":"ඕස්ට්‍රේලියානු රජය ශ්‍රී ලංකාවට එරෙහි සංචාරක සීමා ලිහිල් කෙරේ ","authors":["දිනුක් හේවාවිතාරණ"],"date":{"year":"2019","month":"06","date":"14"},"views":"1978","content":"ශ්‍රී ලංකාවේ  සංචාරය කිරීම සම්බන්ධයෙන් සිය වැසියන්ට පනවා තිබූ සීමාවන් ලිහිල් කිරීමට ඕස්ට්‍රේලියානු රජය පියවර ගෙන තිබෙනවා. ඊයේ (13) සිට ක්‍රියාත්මක වන පරිදි එම උපදෙස් මාලාවන් සංශෝධනය කර සංචාරක සීමාවන් ලිහිල් කිරීමට ඕස්ට්‍රේලියානු විදේශ කටයුතු අමාත්‍යංශය පියවර ගෙන ඇති බව සඳහන්. , ,පාස්කු ඉරිදා එල්ලවු ප්‍රහාර මාලාවෙන් අනතුරුව ශ්‍රී ලංකාවේ සංචාරය කිරීම සම්බන්ධයෙන් එරට රජය විසින් අවවාදාත්මක උපදෙස් මාලාවක් නිකුත් කර තිබුනා. ,,කෙසේ වුවත් පාස්කු ඉරිදා ප්‍රහාරයෙන් පසුව පළමු වරට ඕස්ට්‍රේලියානු ස්වදේශ කටයුතු අමාත්‍ය පීටර් ඩට්න් මේ මස පළමු සතියේදී ශ්‍රී ලංකාවේ සංචාරයක් සඳහා පැමිණි අතර ඉන් පසුව එරට රජය ශ්‍රී ලංකාව සම්බන්ධයෙන් පනවා තිබු සංචාරක සීමාවන් ලිහිල් කිරීමට පියවර ගෙන තිබෙනවා.,,පාස්කු ඉරුදින ප්‍රහාර මාලාවත් සමඟ රටවල් රැසක් විසින් ශ්‍රී ලංකාවට පනවා තිබූ සංචාරක තහනම මේ වන විට ලිහිල් කිරීමට පියවර ගෙන තිබෙනවා."}
{"title":"සිර ගත කර සිටි නාවික හමුදා සොල්දාදුවෙකුට ඇප","authors":["අධිකරණ වාර්තාකරු "],"date":{"year":"2019","month":"06","date":"14"},"views":"1580","content":"කොළඹ ස්ථාන කිහිපයකදී තරුණයන් 11දෙනෙකු පැහැගෙන ගොස් අතුරුදන් කිරීමේ සිද්ධිය සම්බන්ධයෙන් රක්ෂිත බන්ධනාගාර ගත කර සිටි නාවික හමුදා නිලධාරී සංජීව ප‍්‍රභාත් සේනාරත්න නමැත්තා දැඩි ඇප කොන්දේසි මත මුදා හැරීමට කොළඹ මහාධිකරණය අද නියෝග කළා. ,,රුපියල් ලක්ෂ එකහමාරක මුදල් ඇපයක් සහ රුපියල් ලක්ෂ 10 බැගින් වූ ශරීර ඇප 02ක් සැකකරු වෙත මෙහිදී නියම කෙරුණු බවයි නෙත් නිවුස් අධිකරණ වාර්තාකරු පවසන්නේ. ,,සැකකරුගේ විදේශ ගමන් ද තහනම් කෙරුණා. සාක්ෂිකරුවන්ට බලපෑම් කිරීමෙන් වළකින ලෙස මෙම සැකකරුට තරයේ අවවාදයක් ද සිදු කෙරුණූ බවයි නෙත් නිවුස් අධිකරණ වාර්තාකරු වැඩිදුරටත් පැවසුවේ."}
{"title":"පාර්ලිමේන්තු විශේෂ කාරක සභාවේ ඉරණම පක්ෂ නායකයන්ට පැවරේ.","authors":["දිල්ෂාන් තුෂාර"],"date":{"year":"2019","month":"06","date":"14"},"views":"1570","content":"ස්කු ඉරිදා ප‍්‍රහාරය සම්බන්ධයෙන් විමර්ශනය කිරීමට පත් කෙරුණු පාර්ලිමේන්තු විශේෂ කාරක සභාව සම්බන්ධයෙන් පක්ෂ නායක රැස්වීමදි ඉදිරි තීන්දු ගන්නා බව අමාත්‍ය මනෝ ගනේෂන් පවසනවා. ,,ඔහු ඒ බව පැවසුවේ මෙම කොමිෂන් සභාව පිළිබඳ පවතින විරෝධතා පිළිබඳ නෙත් නිවුස් කළ විමසීමකදීයි."}
{"title":"රිෂාඩ් බදියුදීන්ට එරෙහිව බෞද්ධ තොරතුරු කේන්ද්‍රයෙන් පැමිණිල්ලක්","authors":["දිල්ශාන් තුෂාර "],"date":{"year":"2019","month":"06","date":"14"},"views":"1724","content":"හිටපු අමාත්‍ය රිෂාඞ් බදියුදීන්ට එරෙහිව පොලිස් මූලස්ථානය වෙත පැමිණිල්ලක් භාර දීමට බෞද්ධ තොරතුරු කේන්ද්‍රය ද සූදානම් වනවා. මේ, එහි විධායක අධ්‍යක්‍ෂ පූජ්‍ය අගුළුගල්ලේ සිරි ජිනානන්ද හිමියන්.,,,,අදාළ පැමිණිල්ල පිළිබඳ පොලිස් මූල්‍ය අපරාධ විමර්ශන කොට්ඨාශය හරහා විමර්ශන සිදු විය යුතු බවද මෙහිදී ප‍්‍රකාශ කෙරුණා. ,,මේ අතර පොලිස් මූලස්ථානය ඊයේ නිවේදනය කළේ එම් එල් ඒ එම් හිස්බුල්ලා හා අසාද් සාලි යන හිටපු ආණ්ඩුකාරවරුන්ට සහ රිෂාඞ් බදියුදීන් හිටපු අමාත්‍යවරයාට එරෙහිව මේ වනවිට පැමිණිලි 27ක් ලැබී ඇති බවයි. අදාළ පැමිණිවලින් වැඩිම ගණනක් රිෂාඞ් බදියුදීන්ට එරෙහිව ලැබී තිබෙනවා.  ඒ, පැමිණිලි 12ක්.,,බස්නාහිර හිටපු ආණ්ඩුකාර අසාද් සාලිට එරෙහිව පැමිණිලි 05ක්ද, නැගෙනහිර හිටපු ආණ්ඩුකාර එම් එල් ඒ එම් හිස්බුල්ලාට එරෙහිව පැමිණිලි 02ක්ද ලැබී තිබෙනවා. මොවුන් 03දෙනාටම එරෙහිව තවත් පැමිණිලි 08ක් ලැබී ඇති බවයි පොලිස් මූලස්ථානය පැවසුවේ."}
{"title":"පාර්ලිමේන්තු තේරීම් කාරක සභාවේ සාමාජිකයන් කෙරෙහි විශ්වාස‍යක් නොමැති බව නීතිඥ සංවිධාන එකමුතුවත් කියයි","authors":["හේමන්ත කහවලගේ","දිල්ශාන් තුෂාර"],"date":{"year":"2019","month":"06","date":"14"},"views":"2877","content":"පාස්කු ඉරිදා ප‍්‍රහාරය සම්බන්ධයෙන් විමර්ශනය කිරීමට පත් කෙරුණු පාර්ලිමේන්තු විශේෂ කාරක සභාවේ ඇතැම් සභිකයින් කෙරෙහි මහජන විශ්වාසය බැඳ වැටී ඇතැයි නීතීඥ සංවිධාන ජාතික එකමුතුව පවසනවා. ,,ඒ අනුව මෙම කාරක සභාව කෙරෙහිද මහජන විශ්වාසයක් ඇති නොවන බවයි ඔවුන් පවසන්නේ. ,,මේ ඒ පිළිබඳ වැඩිදුරටත් කරුණු දක්වන නීතීඥ සංවිධාන ජාතික එකමුතුවේ සභාපති නීතීඥ මනෝජ් ගමගේ.,,,,මහජන විශ්වාසය නොමැති පාර්ලිමේන්තු විශේෂ කාරක සභාවක් ලබා දෙන තීන්දුව ද මහජන සැකයට ලක් වනු ඇති බවයි මෙහිදී වැඩිදුරටත් ප‍්‍රකාශ කෙරුණේ.,,,,මේ අතර මෙම පාර්ලිමේන්තු විශේෂ කාරක සභාවේ ඇතැම් සභිකයින් පිළිබඳ සැක පවතින බව එහි සභාකයෙකු වන පාර්ලිමේන්තු මන්තී‍්‍ර නලින්ද ජයතිස්ස මීට පෙර කියා සිටියා."}
{"title":"කණිෂ්ඨ පොලිස් නිළධාරීන්ගේ උසස් වීම් කඩිනමින්","authors":["හේමන්ත කහවලගේ"],"date":{"year":"2019","month":"06","date":"14"},"views":"1906","content":"කණිෂ්ඨ පොලිස් නිළධාරීන්ට නියමිත උසස් වීම් කඩිනම් කිරීමට ජාතික පොලිස් කොමිෂන් සභාව තීරණය කර තිබෙනවා. ,,කණිෂ්ඨ පොලිස් නිලධාරීන් ලෙසෙ සැලකෙන්නේ ප‍්‍රධාන පොලිස් පරීක්ෂක නිලයට වඩා පහළ ශ්‍රේණිවල නිලධාරීන්. එවැනි කණිෂ්ඨ පොලිස් නිලධාරීන් 30,000කට පමණ උසස්වීම් ලබා දීමට නියමිතව තිබෙනවා. ,,ජාතික පොලිස් කොමිසම පවසන්නේ පොලිස්පතිවරයාගේ නිර්දේශයකට අනුව නියමිත සේවා කාලය සම්පූර්ණ කළ කණිෂ්ඨ පොලිස් නිලධාරීන්ට මෙලෙස උසස්වීම් ලබා දෙන බවයි. ඒ අනුව වසර 12ක සේවා කාලයක් සම්පූර්ණ කළ පොලිස් කොස්තාපල්වරුන්, පොලිස් සැරයන් නිලයටද, වසර 12ක සේවා කාලයක් සම්පූර්ණ කළ පොලිස් සැරයන්වරුන් උප පොලිස් පරීක්ෂ නිලයට ද, උසස් කෙරෙනු ඇති. ,,වසර 10ක සේවා කාලයක් සම්පූර්ණ කළ උප පොලිස් පරීක්ෂකවරුන්, පොලිස් පරීක්ෂක නිලයට ද, වසර 10ක සේවා කාලයක් සම්පූර්ණ කළ පොලිස් පරීක්ෂකවරුන් ප‍්‍රධාන පොලිස් පරික්ෂක නිලයට ද උසස් කෙරෙනවා. මෙම උසස්වීම් සඳහා ජාතික පොලිස් කොමිසම දැනටමත් අනුමැතිය ලබා දී තිබෙන බවයි නෙත් නිවුස් වෙත වාර්තා වුණේ. එහෙත්, උසස්වීම් ලබා දීම සඳහා ඊට මහාභාණ්ඩාගාරයේද අනුමැතිය ලැබිය යුතුයි. මැතිවරණයක් කැඳවීමට පෙර අදාළ අනුමැතිය ලැබී උසස්වීම් සිදු කිරීමට හැකි වනු ඇතැයි ජාතික පොලිස් කොමිසම විශ්වාසය පළ කළා."}
{"title":"බිය නොමැතිව පොසොන් සමරන්නැයි රජයෙන් ඉල්ලීමක්","authors":["දිල්ෂාන් තුෂාර"],"date":{"year":"2019","month":"06","date":"14"},"views":"1277","content":"එළඹෙන පොසොන් පොහොය බියෙන් හෝ සැකෙන් තොරව ශ‍්‍රද්ධාවෙන් සමරන්නැයි බුද්ධ ශාසන අමාත්‍ය ගාමිණී ජයවික‍්‍රම පෙරේරා සියලූ බෞද්ධ සැදැහැවතුන්ගෙන් ඉල්ලීමක් කරනවා. වන්දනා ගමන් සංවිධාන කරන්නේ නම් ඒ සඳහා ද අවහිරයක් නොමැති බවයි අමාත්‍යවරයා අවධාරණය කළේ. ,,ගෙවුනු වෙසක් පොහොය ශ‍්‍රී ලාංකික බෞද්ධ සැදැහැවතුන්ට සැමරීමට සිදුවූයේ ආරක්ෂාව පිළිබඳ සැකසංකා ද පවතිද්දීයි. එහෙත්, මේවනවිට රටපුරා ආරක්ෂාව තහවුරු කර ඇතැයි බුද්ධ ශාසන අමාත්‍යවරයා වැඩිදුරටත් සහතික වුණා.,,,,ග‍්‍රාමීය විහාරස්ථාවල ද ආමිස සහ ප‍්‍රතිපත්ති පූජා පුරුදු පරිදි සංවිධාන කරන ලෙසයි මෙහිදී යෝජනා කෙරුණේ. ශ‍්‍රී ලංකාව දැහැමි රාජ්‍යයක් බව ලෝකයට කියා පෑමට ද මෙවර පොසොන් පොහොය අවස්ථාවක් කර ගන්නා ලෙස ද බුද්ධ ශාසන අමාත්‍ය ගාමිණී ජයවික‍්‍රම පෙරේරා ඉල්ලා සිටියා.,,,,මේ අතර ඉකුත් 12වනදා සිට ලබන 18වනදා දක්වා කාලය පොසොන් සතිය ලෙස රජය විසින් ප‍්‍රකාශයට පත් කර තිබෙනවා. මෙවර පොසොන් සතියේ තේමාව වී ඇත්තේ ‘‘සියලූ සත්ත්වයෝ දඬුවමට බිය වෙති’’ යන්නයි."}
{"title":"වැසි නොතකා නේත්‍රාභිවන්දනා මහා ධාතු නමස්කාරයට සැදැහැවතුන් විශාල පිරිසක් මහරගම ජාතික තරුණ සේවා සභා පරිශ‍්‍රයට ","authors":["ඩිල්ෂාන් මඩවල","සජිත් තිලකරත්න"],"date":{"year":"2019","month":"06","date":"14"},"views":"2011","content":"අනාරක්ෂිත බව පහව ගොස් රටට යහපතක් වේවායි සෙත් පතමින් පොසොන් පුර පසලොස්වක පොහොය නිමිත්තෙන් නෙත් එෆ් එම් රේඩියෝව සංවිධාන කරන නේත්‍රාභිවන්දනා මහා ධාතු නමස්කාරය මහරගම ජාතික තරුණ සේවා සභා පරිශ්‍රයේදී මේ වනවිටත් පැවැත්වෙනවා.,,ධාතූන් වහන්සේ වැද පුදා ගැනීමට සැදැහැවතුන් විශාල පිරිසක් අද (14) රාත්‍රියේත් ජාතික තරුණ සේවා පරිශ්‍රය වෙත පැමිණ සිටියා. එහිදී අදහස් දැක්වූ අතුරුගිරිය කළණ මිතුරු සෙවණේ අනුශාසක පූජ්‍ය ගංගොඩවිල සීල ගවේසී ස්වාමීන් වහන්සේ.,,,,නේත්‍රාභිවන්දනා ධාතු නමස්කාරය ලබන 17 වනදා දක්වා මහරගම ජාතික තරුණ සේවා සභා පරිශ්‍රයේදී පැවැත්වෙනවා.,    ,..............................................,,නේත්‍රාභිවන්දනා මහා ධාතු නමස්කාරයට සැදැහැවතුන් විශාල පිරිසක් මහරගම ජාතික තරුණ සේවා සභා පරිශ‍්‍රයට ,,(14-06-2019 19:24),,නේත්‍රාභිවන්දනා මහා ධාතු නමස්කාරය මහරගම ජාතික තරුණ සේවා සභා පරිශ්‍රයේදී මේ වනවිටත් පැවැත්වෙනවා. අද දිනයේද සැදැහැවතුන් විශාල පිරිසක් ධාතූන් වහන්සේ වැද පුදා ගැනීමට තරුණ සේවා සභා පරිශ්‍රය වෙත පැමිණ සිටියා.,,එහි නවතම තොරතුරු නෙත් විශේෂ නියෝජිත දර්ශන බණ්ඩාරගෙන්. ,,,,.....................................................................,,නේත්‍රාභිවන්දනා මහා ධාතු නමස්කාරය මහරගම ජාතික තරුණ සේවා සභා පරිශ‍්‍රයේදී ඇරඹේ,,(14-06-2019 07:54),,නේත‍්‍රාභිවන්දනා මහා ධාතු නමස්කාරයට එක්ව පිං රැස් කර ගැනීමේ අවස්ථාව සැදැහැවතුන්ට අදත් උදා වනවා. ඒ, මහරගම ජාතික තරුණ සේවා සභා පරිශ‍්‍රයේදීයි. ,,එහි නවතම තොරතුරු නෙත් විශේෂ නියෝජිත සමීර බණ්ඩාර වීරකෝන්ගෙන්.,,,,නේත‍්‍රාභිවන්දනා මහා ධාතු නමස්කාරය සඳහා සංවිධාන ශක්තිය ලබා දෙන ජාතික තරුණ සේවා සභාව වෙනුවෙන් එහි සභාපති නීතිඥ එරංග වැලිඅංගේද නෙත් නිවුස් වෙත අදහස් පළ කළා.,,,,සම්මා සම්බුදුරජාණන් වහන්සේගේ සහ මහරහතන් වහන්සේ දස නමකගේ ධාතූන් වහන්සේ දැක වැඳපුදා ගැනීමට නේත‍්‍රාභිවන්දනා මහා ධාතු නමස්කාරයේදී අවස්ථාව ලැබෙනවා. ,,මෙවර පොසොන් පුරපසලොස්වක පොහොය නිමිත්තෙන් නෙත් එෆ් එම් ශ්වේත පූජා වැඩසටහන ද මහරගම ජාතික තරුණ සේවා සභාවේදී පැවැත්වෙනවා. පූජ්‍ය ගලිගමුවේ ඥාණදීප හිමියන්, පූජ්‍ය වල්පොල ගෝතම හිමියන්, පූජ්‍ය මාතර මහින්ද හිමියන් සහ පූජ්‍ය ගනේකන්දේ චන්දරතන හිමියන් ඇතුළු චිරප‍්‍රසිද්ධ භික්ෂූන් වහන්සේ බොහෝ දෙනෙකුද ඊට වැඩම කිරීමට නියමිතයි."}
{"title":"ලෝක කුසලානයේ තවත් තරගයක් වර්ෂාව නිසා අත්හැර දැමේ","authors":["කසුන් කැළුම්"],"date":{"year":"2019","month":"06","date":"14"},"views":"2334","content":"ලෝක කුසලාන එක්දින කි‍්‍රකට් තරගාවලියේ තවත් තරගයක් අද පැවැත්වෙනවා. ,,ඒ, සත්කාරක එංගලන්ත කණ්ඩායම සහ බටහිර ඉන්දීය කොදෙව් කණ්ඩායම අතරයි. එංගලන්තයේ සදම්ප්ටන්හිදී මෙම තරගය පැවැත්වෙනවා. ,,මේ අතර ලෝක කුසලාන එක්දින තරගාවලියේ ඊයේ (13) දිනයට නියමිත තරගය ද වර්ෂාව හේතුවෙන් අතහැර දැමුණා. ,,මෙම තරගය පැවැත්වීමට නියමිතව තිබුණේ ඉන්දියාව සහ නවසීලන්තය අතරයි. එහෙත්, වර්ෂාව හේතුවෙන් එකදු පන්දුවක් හෝ කී‍්‍රඩා කිරීමට හැකි වූයේ නැහැ. ඒ අනුව දෙපිළටම ප‍්‍රසාද ලකුණු 01 බැගින් පිරිනැමුණා."}
{"title":"පාර්ලිමේන්තු තේරීම් කාරක සභාවේ ඇතැම් සාමාජිකයන් පිළිබඳ සැක සහිතයි","authors":["ඩිල්ෂාන් මඩවල"," දිල්ශාන් තුෂාර"],"date":{"year":"2019","month":"06","date":"14"},"views":"5010","content":"මෙම පාර්ලිමේන්තු විශේෂ කාරක සභාවේ සාමාජිකයෙකු වන පාර්ලිමේන්තු මන්තී‍්‍ර නලින්ද ජයතිස්ස පවසන්නේ ඊට නම් කර සිටින සෙසු සාමාජිකයින්ගෙන් ඇතැම් අය පිළිබඳ සැක පවතින බවයි. සභාවේ කටයුතු මාධ්‍යයට විවෘත කළ යුත්තේ ද ඒ නිසා බව නෙත් නිවුස් කළ විමසීමකදී මන්තී‍්‍රවරයා කියා සිටියා.,,,,මේ අතර පාස්කු ඉරිදා ප‍්‍රහාරය සම්බන්ධයෙන් විමර්ශනය කරන පාර්ලිමේන්තු විශේෂ කාරක සභාව හමුවේ සාක්ෂි ලබා දිමට තමන්ද සූදානම් බව පාර්ලිමේන්තු මන්තී‍්‍ර කවින්ද ජයවර්ධන පවසනවා. විමර්ශන සඳහා අදාළ විය හැකි ඇතැම් තොරතුරු තමන් සතුව ද තිබෙන බවයි මන්තී‍්‍රවරයා නෙත් නිවුස් වෙත කියා සිටියේ.,,,,මෙම පාර්ලිමේන්තු විශේෂ කාරක සභාවේ සාමාජිකයෙකු ලෙස පාර්ලිමේන්තු මන්තී‍්‍ර කවින්ද ජයවර්ධන ද මුලින් නම් කෙරුණා. එහෙත් පෞද්ගලික හේතූන් නිසා තමන් එයින් ඉවත්වන බවයි මන්තී‍්‍රවරයා පැවසුවේ. තමන් ගත් එම තීරණය පාර්ලිමේන්තු විශේෂ කාරක සභාවට සහය දිමට බාධාවක් නොවන බව ද මන්තී‍්‍රවරයා පවසනවා. ,,පාස්කු ඉරිදා ප‍්‍රහාරය සම්බන්ධයෙන් විමර්ශනය කරන පාර්ලිමේන්තු විශේෂ කාරක සභාව ඊයේත් රැුස්වුණා. එම කාරක සභාව හමුවේ ඊයේ සාක්ෂි ලබා දුන්නේ නැගෙනහිර හිටපු ආණ්ඩුකාර එම් එල් ඒ එම් හිස්බුල්ලා සහ රාජ්‍ය පරිපාලන අමාත්‍යාංශයේ ලේකම් ජේ ජේ රත්නසිරියි."}
{"title":"ලංගම සියලු බස් රථ අද සිට නැවතත් සාමාන්‍ය සේවාවට","authors":["ඩිල්ෂාන් මඩවල"," දිල්ශාන් තුෂාර"],"date":{"year":"2019","month":"06","date":"14"},"views":"1436","content":"ශ‍්‍රීලංගම සියලූ බස් රථ අද සිට යළිත් සාමාන්‍ය පරිදි ධාවනය කෙරෙන බව එහි වෘත්තීය සමිති පවසනවා. ,,ජාතික සේවා සංගමයට අනුබද්ධ ශ‍්‍රීලංගම සේවකයින් ඉකුත් දින කිහිපයක් තිස්සේ වැඩවර්ජනයක නිරත වුණා. එහෙත්, අග‍්‍රාමාත්‍ය ලේකම්වරයා සහ ප‍්‍රවාහන අමාත්‍යවරයා ඇතුළු ආණ්ඩුවේ නියොජිතයින් සමග ඊයේ (13) පැවැති සාකච්ඡුාවකින් පසු ඔවුන් එම වැඩවර්ජනය අවසන් කර තිබෙනවා. ,,ශ‍්‍රීලංගම සේවකයින් මෙලෙස වැඩවර්ජනයක යෙදී සිටියේ ලබා දී ඇති උසස්වීම්වලට අදාලව වැටුප් ලබා දෙන ලෙස ඉල්ලා සිටිමින්. ඊයේ පැවැති සාකච්ඡාවේදි ඒ සඳහා යහපත් ප‍්‍රතිචාරයක් ලැබුණු බව වැඩවර්ජනය කැඳවා තිබූ වෘත්තීය සමිති පැවසුවා."}
{"title":"ජනපතිවරයා නොමැතිව පවත්වන කැබිනට් රැස්වීම් නීතියෙන් බලාත්මක නැහැ","authors":["ඩිල්ෂාන් මඩවල","සජිත් තිලකරත්න"],"date":{"year":"2019","month":"06","date":"14"},"views":"1812","content":"ජනාධිපතිවරයා නොමැතිව පවත්වනු ලබන කැබිනට් රැස්වීම් නීතිප‍්‍රකාරව බලාත්මක නොවන බව නීතීඥ ප‍්‍රතිභා මහානාමහේවා පෙන්වා දෙනවා. ඔහු ඒ පිළිබඳ කරුණු දැක්වූයේ ජනාධිපතිවරයා නොපැමිණීම නිසා ඉකුත් සතියේ කැබිනට් රැස්වීම නොපැවැත්වීම පිළිබඳ නෙත් නිවුස් කළ විමසීමකදීයි.,,,,ජනාධිපතිවරයා සහ ආණ්ඩුවේ සෙසු පාර්ශව අතර ආරවුලක් නිසා කැබිනට් මණ්ඩලය රැස් නොවන්නේ නම් ඒ හේතුවෙන් රට ආපස්සට යා හැකි බව ද මෙහිදී ප‍්‍රකාශ කෙරුණා. කෙසේවෙතත් කැබිනට් මණ්ඩලය රැස්විය යුතු නිශ්චිත දිනයක් හෝ අවස්ථාවක් ආණ්ඩුක‍්‍රම ව්‍යවස්ථාවේ දක්වා නොමැති බවයි නීතීඥ ප‍්‍රතිභා මහානාමහේවා වැඩිදුරටත් පැවසුවේ.,,,,සම්මුතියෙන් එකගතාවකට එළඹිය නොහැකි නම් ගතහැකි විකල්ප පිළිබඳව ද නෙත් නිවුස් මෙහිදී ප‍්‍රශ්ණ කළා.,,,,කෙසේවෙතත් මාධ්‍යවේදීන් කළ විමසීමකදී අමාත්‍ය පී හැරිසන් පැවසුවේ ප‍්‍රශ්ණ සම්මුතියෙන් විසඳා ගත හැකි බවයි. ලබන සතියේ කැබිනට් රැස්වීම නියමිත පරිදි පැවැත්වෙනු ඇතැයි ද අමාත්‍යවරයා පැවසුවා."}
{"title":"බදියුදීන්ට, සාලිට හා හිස්බුල්ලාට එරෙහි පැමිණිලි ගණන නොව, ඒවායේ අන්තර්ගතය බලන්න -  පැමිණිලිකරුවෝ ඉල්ලති","authors":["ඩිල්ෂාන් මඩවල","සජිත් තිලකරත්න"],"date":{"year":"2019","month":"06","date":"14"},"views":"1747","content":"එම් එල් ඒ එම් හිස්බුල්ලා හා අසාද් සාලි යන හිටපු ආණ්ඩුකාරවරුන්ට සහ රිෂාඩ් බදියුදීන් හිටපු අමාත්‍යවරයාට එරෙහිව මතුවූ ප‍්‍රභල විරෝධයට සාපේක්ෂව ඔවුන් සම්බන්ධයෙන් පොලීසියට ලැබී ඇත්තේ පැමිණිලි අවම සංඛ්‍යාවක් බවට තවදුරටත් අදහස් පළ වනවා. ,,මතුවූ විරෝධය සාක්ෂි නොමැති සහ අසත්‍ය ඒවා බවට කියා පෑමයි එවැනි අදහස්වලින් උත්සහ කෙරෙන්නේ. එහෙත්, ඊට ප‍්‍රතිචාර දක්වමින් පැමිණිලිකාර පාර්ශව පවසන්නේ පැමිණිලි සංඛ්‍යාව නොව සලකා බැලිය යුත්තේ පැමිණිලිවල අන්තර්ගතය බවයි. සියලූ පැමිණිලි සම්බන්ධයෙන් අපක්ෂපාතී විමර්ශන සිදු කළ යුතු බවද ඔවුන් අවධාරණය කරනවා. ,,මේ, සුරකිමු ශ‍්‍රී ලංකා සංවිධානයේ සභාපති පූජ්‍ය ආනන්ද සාගර හිමියන්.,,,,සත්‍ය ගවේෂකයේ සංවිධානයේ කැඳවුම්රුකරු නීතීඥ පේ‍්‍රමනාත් සී දොලවත්ත ද මේ සම්බන්ධයෙන් අදහස් පළ කළා.,,,, ,එම් එල් ඒ එම් හිස්බුල්ලා හා අසාද් සාලි යන හිටපු ආණ්ඩුකාරවරුන් සහ රිෂාඩ් බදියුදීන් හිටපු අමාත්‍යවරයා සම්බන්ධයෙන් ආණ්ඩුවේ ඇතැම් අය කරන ප‍්‍රකාශ විමර්ශනවලට බාධා විය හැකි බවද, මෙහිදී ප‍්‍රකාශ කෙරුණා.,,,,මේ අතර පොලිස් මූලස්ථානය ඊයේ (13) නිවේදනය කළේ එම් එල් ඒ එම් හිස්බුල්ලා හා අසාද් සාලි යන හිටපු ආණ්ඩුකාරවරුන්ට සහ රිෂාඩ් බදියුදීන් හිටපු අමාත්‍යවරයාට එරෙහිව මේ වනවිට පැමිණිලි 27ක් ලැබී ඇති බවයි. අදාළ පැමිණිවලින් වැඩිම ගණනක් රිෂාඩ් බදියුදීන්ට එරෙහිව ලැබී තිබෙනවා.  ඒ, පැමිණිලි 12ක්.,,බස්නාහිර හිටපු ආණ්ඩුකාර අසාද් සාලිට එරෙහිව පැමිණිලි 05ක්ද, නැගෙනහිර හිටපු ආණ්ඩුකාර එම් එල් ඒ එම් හිස්බුල්ලාට එරෙහිව පැමිණිලි 02ක්ද ලැබී තිබෙනවා. මොවුන් 03දෙනාටම එරෙහිව තවත් පැමිණිලි 08ක් ලැබී ඇති බවයි පොලිස් මූලස්ථානය පැවසුවේ."}
{"title":"බදියුදීන්, සාලි සහ හිස්බුල්ලාට එරෙහිව පැමිණිලි 27ක්","authors":["ඩිල්ෂාන් මඩවල"],"date":{"year":"2019","month":"06","date":"13"},"views":"1747","content":"රිෂාඩ් බදියුදීන්, අසාද් සාලි සහ එම් එල් ඒ එම් හිස්බුල්ලා යන අය සම්බන්ධයෙන් මේවනවිට පැමිණිලි 27ක් ලැබී ඇතැයි පොලිස් මූලස්ථානය පවසනවා.,,ඉකුත් 04වනදා සිට ඊයේ දින දක්වා කාලය තුළදී මෙම පැමිණිලි ලැබී ඇති බවයි පොලීසිය වැඩිදුරටත් පැවසුවේ. ,,අදාළ පැමිණි වලින් වැඩිම ගණනක් ලැබී ඇත්තේ පාර්ලිමේන්තු මන්තී‍්‍ර රිෂාඩ් බදියුදීන්ට එරෙහිවයි.,,ඒ, පැමිණිලි 12ක්, බස්නාහිර හිටපු ආණ්ඩුකාර අසාද් සාලිට එරෙහිව පැමිණිලි 05ක්ද, නැගෙනහිර හිටපු ආණ්ඩුකාර එම් එල් ඒ එම් හිස්බුල්ලාට එරෙහිව පැමිණිලි 02ක්ද ලැබී තිබෙනවා.,,මොවුන් 03දෙනාටම එරෙහිව තවත් පැමිණිලි 08ක් ලැබී ඇති බවයි පොලිස් මූලස්ථානය පැවසුවේ."}
{"title":"ලෝක කි‍්‍රකට් ගැටුමේ අද තරගයත් වැස්සට බිලි","authors":["ඩිල්ෂාන් මඩවල"],"date":{"year":"2019","month":"06","date":"13"},"views":"2388","content":"ලෝක කුසලාන එක්දින තරගාවලියේ අදට නියමිත තරගය ද වර්ෂාව හේතුවෙන් අතහැර දැමුණා.,,මෙම තරගය පැවැත්වීමට නියමිතව තිබුණේ ඉන්දියාව සහ නවසීලන්තය අතරයි.,,එහෙත්, වර්ෂාව හේතුවෙන් එකදු පන්දුවක් හෝ කී‍්‍රඩා කිරීමට හැකි වූයේ නැහැ.,,ඒ අනුව දෙපිළටම ප‍්‍රසාද ලකුණු 01 බැගින් පිරිනැමුණා."}
{"title":"පාසල් වල ආරක්ෂාවට තවදුරටත් මව්පියන් එපා - අධ්‍යාපන අමාත්‍යාංශය කියයි","authors":["ඩිල්ෂාන් මඩවල"],"date":{"year":"2019","month":"06","date":"13"},"views":"1639","content":"පාසල්වල ආරක්ෂාව සඳහා මව්පියන් කැඳවීම තවදුරටත් අවශ්‍ය නොවන බව අධ්‍යාපන අමාත්‍යාංශය පවසනවා.,,අධ්‍යාපන අමාත්‍යාංශයේ ලේකම්වරයා විසින් සියලූ පළාත් ප‍්‍රධාන ලේකම්වරුන්, පළාත් අධ්‍යාපන ලේකම්වරුන්, පළාත් අධ්‍යාපන අධ්‍යක්‍ෂවරුන්, කලාප අධ්‍යාපන අධ්‍යක්‍ෂවරුන්, කොට්ඨාශ භාර නියෝජ්‍ය හා සහකාර අධ්‍යක්‍ෂවරුන් සහ සියලූ පාසල් ප‍්‍රධානීන් මේ පිළිබඳ දැනුවත් කර තිබෙනවා.,,පාසල්වල ආරක්ෂාව සම්බන්ධයෙන් ආරක්ෂක අංශ විධිමත් සැලසුම් කි‍්‍රයාත්මක කර ඇති බව ද එමගින් අවධාරණය කර තිබෙනවා."}
{"title":"බදියුදීන්ගේ ජාතිවාදී පත්වීම් ගැන රතන හිමිගෙන් ප‍්‍රකාශයක්","authors":["මාධව කුලසූරිය","සජිත් තිලකරත්න","ඩිල්ෂාන් මඩවල"],"date":{"year":"2019","month":"06","date":"13"},"views":"2198","content":"හිටපු අමාත්‍ය රිෂාඞ් බදියුදීන් විසින් සිදු කෙරුණු වංචා සහ දූෂණ ගණනාවක් දැන් අනාවරණ වෙමින් ඇතැයි පාර්ලිමේන්තු මන්තී‍්‍ර පූජ්‍ය අතුරලියේ රතන හිමියන් පවසනවා. උන්වහන්සේ ඒ බව පැවසුවේ වව්නියාවේ අද පැවැති ජන හමුවකදීයි. ,, රැකියා සඳහා පුද්ගලයින් බඳවා ගැනීමේදී ද, රිෂාඞ් බදියුදීන් හිටපු අමාත්‍යවරයා දූෂිතව කි‍්‍රයාකර ඇතැයි මෙහිදී ප‍්‍රකාශ කෙරුණා. ,, තමන් වහන්සේ මෙලෙස වව්නියාවට පැමිණීයේද හින්දු, බෞද්ධ සහයෝගීතාව ශක්තිමත් කර ගැනීමේ අදහසින් බව පාර්ලිමේන්තු මන්තී‍්‍ර පූජ්‍ය අතුරලියේ රතන හිමියන් මෙහිදී වැඩිදුරටත් පැවසුවා."}
{"title":"ජනපතිත් නෑ- අගමැතිත් නෑ- වගකීම කාගේ දැයි විපක්ෂය අසයි","authors":["සමන්ත කුමාර","සජිත් තිලකරත්න","සමීර ගොඩපිටිය","ඩිල්ෂාන් මඩවල"],"date":{"year":"2019","month":"06","date":"13"},"views":"1726","content":"රටේ පවතින දේශපාලන ව්‍යාකූලත්වය පිළිබඳව ද අද ස්ථාන කිහිපයකදී අදහස් පළවුණා. පාර්ලිමේන්තු මන්තී‍්‍ර පියල් නිශාන්ත පැවසුවේ රටේ ප‍්‍රශ්ණ ගණනාවක් තිබියදී ජනාධිපතිවරයා සහ අග‍්‍රාමාත්‍යවරයා වගකීම් විරහිතව විදෙස් ගතවී ඇති බවයි.,,මේ නිසා රටේ තවත් නරක තත්ත්වයන් ඇතිවිය හැකි බව ද මන්තී‍්‍රවරයා පවසනවා. ,,ඔහු මෙම අදහස් පළ කළේ ශ‍්‍රී ලංකා පොදුජන පෙරමුණ අද කැඳවා තිබූ මාධ්‍ය හමුවේදීයි. ,, පාර්ලිමේන්තු මන්තී‍්‍ර අනුර පි‍්‍රයදර්ශන යාපා ද මේ සම්බන්ධයෙන් අදහස් පළ කළා. ,, ආණ්ඩුවේ නායකයන් වගකීම් විරහිතව කටයුතු කරන බවට ඉදිරිපත් වන මෙම චෝදනා සම්බන්ධයෙන් ආණ්ඩුව වෙනුවෙන් අමාත්‍ය පී හැරිසන් අද ප‍්‍රතිචාර දැක්වුවා. ඒ, මාධ්‍යවේදීන් කළ ප‍්‍රශ්ණ කිරීමකට පිළිතුරු ලබා දෙමින්. ,,,,අමාත්‍ය පී හැරිසන් එම අදහස් දැක්වූයේ රජයේ ප‍්‍රවෘත්ති දෙපාර්තමේන්තුවේ පැවැත්වූ මාධ්‍ය හමුවකදීයි."}
{"title":"සහරාන්ගේ තවත් මිතුරෙක් ඉන්දියාවේදී අත්අඩංගුවට","authors":["පවිත්‍රා මදුහර්ෂනි"],"date":{"year":"2019","month":"06","date":"13"},"views":"1787","content":"ශ‍්‍රී ලංකාවේ සිදුවූ පාස්කු ඉරිදා ප‍්‍රහාරය මෙහෙයවූ බව කියන සහරාන් හෂීම් සමග සම්බන්ධතා පැවැත්වූවෙකු ඉන්දියාවේදී අත්අඩංගුවට ගෙන තිබෙනවා. ,,ඉන්දීය ත‍්‍රස්ත විරෝධී ඒකකයේ නිලධාරීන් විසින් ඔහු අත්අඩංගුවට ගෙන  ඇති බවයි විදෙස් වාර්තා පවසන්නේ. මෙම පුද්ගලයා මොහොමඞ් අසාරුදීන් නමැත්තෙකකු බවද ඔහු 32 වන වියේ පසුවන බව ද හඳුනාගෙන තිබෙනවා. ,,අයි එස් සංවිධානයට සම්බන්ධ ත‍්‍රස්ත සංවිධාන ජාලයක සැකකරුවන් සොයා දකුණු ඉන්දියාවේ කොයිම්බටොර් ප‍්‍රදේශයේදී සිදු කළ වැටලීමකදීයි මෙම පුද්ගලයා අත්අඩංගුවට ගෙන ඇත්තේ. ඔහු සහ සහරාන් හෂිම් ෆේස්බුක් මිතුරන් බව ද විමර්ශනවලින් හෙළි කර ගෙන තිබෙනවා. ,,අදාළ වැටලීම්වලදී මොහොමඞ් අසාරුදීන්ට අමතරව තවත් සැකකරුවන් 05 දෙනෙකුද අත්අඩංගුවට ගෙන තිබෙන බවයි විදෙස් වාර්තාවල වැඩිදුරටත් දැක්වෙන්නේ. ඔවුන් සියලූ දෙනා අයි එස් මතවාද ව්‍යාප්ත කිරීමට සහ ප‍්‍රහාර සඳහා තරුණයන් බඳවා ගැනීමට කටයුතු කරමින් සිට ඇති බව ද හෙළි කර ගෙන තිබෙනවා.,,මෙම පුද්ගලයින්ගෙන් තවදුරටත් රඳවාගෙන ප‍්‍රශ්ණ කරන බවයි ඉන්දීය ආරක්ෂක ප‍්‍රධානීන් පැවසුවේ."}
{"title":"ලංකාවේ සුළු ජාතියක් වුවත් ලෝකයේ මහ ජාතියක් යැයි කීවේ මුස්ලිම් ප‍්‍රජාව දිරිගන්වන්නයි -  හිස්බුල්ලා කියයි  (UPDATE)","authors":["සජිත් තිලකරත්න"],"date":{"year":"2019","month":"06","date":"13"},"views":"3210","content":"තමන් සෑම විටම කටයුතු කරන්නේ ශ‍්‍රී ලාංකිකයෙකු ලෙස සිතා බව නැගෙනහිර හිටපු ආණ්ඩුකාර එම් එල් ඒ එම් හිස්බුල්ලා පවසනවා,, ඔහු ඒ බව පැවසුවේ පාස්කු ඉරිදා ප‍්‍රහාරය සම්බන්ධයෙන් විමර්ශන සිදු කරන පාර්ලිමේන්තු විශේෂ කාරක සභාව හමුවේ අද සාක්ෂි ලබා දෙමින්,,ශ‍්‍රී ලංකාවේ සුළු ජාතියක් වුවද මුස්ලිම් ප‍්‍රජාව ලෝකයේ මහා ජාතියක් බැවින් බිය නොවී නැගී සිටින්නැයි ඔහු මීට පෙර කර ඇති ප‍්‍රකාශය සම්බන්ධයෙන් ද මෙහිදි ප‍්‍රශ්ණ කෙරුණා,, ඊට පිළිතුරු දෙමින් හිටපු ආණ්ඩුකාරවරයා පැවසුවේ බියෙන් සිටින මුස්ලිම් ප‍්‍රජාව දිරිගැන්වීම සඳහා පමණක් තමන් මෙම ප‍්‍රකාශය සිදු කළ බවයි,,, ,,-----------------------------------------------------------------------------------------------------------------------------------------------------------,,සහරාන් හෂීම් හමුවූ බව හිස්බුල්ලා පිළිගනී (UPDATE),,13-06-2019 19:03,,පාස්කු ඉරිදා ප‍්‍රහාරය සම්බන්ධයෙන් විමර්ශනය කරන පාර්ලිමේන්තු විශේෂ කාරක සභාව හමුවේ නැගෙනහිර හිටපු ආණ්ඩුකාර එම් එල් ඒ එම් හිස්බුල්ලා අද සාක්ෂි ලබා දුන්නා.,,එම ප‍්‍රහාරය මෙහෙයවූ බව කියන සහරාන් හෂීම් තමන් හමුවී ඇතැයි පිළිගන්නා බවයි හිටපු ආණ්ඩුකාරවරයා එහිදී කියා සිටියේ. ,,,රාජ්‍ය පරිපාලන අමාත්‍යාංශයේ ලේකම් ජේ ජේ රත්නසිරි ද පාස්කු ඉරිදා ප‍්‍රහාරය සම්බන්ධයෙන් විමර්ශනය කරන පාර්ලිමේන්තු විශේෂ කාරක සභාව හමුවේ අද සාක්ෂි ලබා දුන්නා. , ,,---------------------------------------------------------------------------------------------------------------------------------------,,පාර්ලිමේන්තු විශේෂ කාරක සභාවේ සාක්ෂි විමසීම 06වන දිනටත් අද ඇරඹෙයි,,13-06-2019 16:46,,පාස්කු ඉරිදා බෝම්බ ප‍්‍රහාරය සම්බන්ධයෙන් සොයා බැලීමට පත් කළ පාර්ලිමේන්තු විශේෂ කාරක සභාවේ සාක්ෂි විමසීම 06වන දිනටත් අද ආරම්භ වුණා.,,රාජ්‍ය පරිපාලන අමාත්‍යාංශයේ ලේකම් ජේ ජේ රත්නසිරි සහ නැගෙනහිර පළාත් හිටපු ආණ්ඩුකාර එම් එල් ඒ එම් හිස්බුල්ලා අද දින මෙම කාරක සභාව හමුවේ සාක්ෂි විමසීමට කැඳවා තිබෙනවා."}
{"title":"වෛද්‍යවරයෙකු ලෙස පෙනී සිටි පුද්ගලයෙකු තලවකැලේදී අත්අඩංගුවට","authors":["රංජිත් රාජපක්ෂ - හැටන්"],"date":{"year":"2019","month":"06","date":"13"},"views":"1594","content":"වෛද්‍යවරයෙකු ලෙස පෙනී සිටිමින් වෛද්‍ය මධ්‍යස්ථානයක් පවත්වා ගෙනගිය පුද්ගලයෙකු තලවකැලේ ප‍්‍රදේශයේදී පොලිස් අත්අඩංගුවට ගෙන තිබෙනවා.,,සැකකරු වසර 2කට ආසන්න කාලයක් කිසිදු අනුමැතියකින් තොරව තලවකැලේ නගරයේ මෙම වෛද්‍ය මධ්‍යස්ථානය පවත්වා ගෙන ගොස් ඇති බවයි නෙත් නිවුස් වාර්තාකරු පැවසුවේ.,,එම වෛද්‍ය මධ්‍යස්ථානය තුළ ගබ්සාවන් සිදු කරන බවට ලද තොරතුරක් මත සිදු කළ වැටලීමකදීයි මෙම සැකකරු අත්අඩංගුවට ගෙන ඇත්තේ.,,අත්අඩංගුවට ගැනුණු සැකකරු සමන්තුරේ ප‍්‍රදේශයේ පදිංචි 49හැවිරිදි පුද්ගලයෙක්."}
{"title":"බැඳුම්කර වංචාව : අර්ජුන මහේන්ද්‍රන් ඇතුළු 10 දෙනෙකුට එරෙහිව නඩු පවරන්න අගවිනිසුරු උපදෙස් දෙයි ","authors":["දිනුක් හේවාවිතාරණ"],"date":{"year":"2019","month":"06","date":"13"},"views":"2107","content":"මහ බැංකු බැඳුම්කර වංචාව සම්බන්ධයෙන් විශේෂ ත්‍රිපුද්ගල මහාධිකරණ විනිසුරු මඩුල්ල හමුවේ හිටපු මහ බැංකු අධිපති අර්ජුන මහේන්ද්‍රන් ඇතුළු විත්තිකරුවන් 10 දෙනෙකුට එරෙහිව නඩු පැවරීමට අද (13) අගවිනිසුරු ජයන්ත ජයසුරිය මහතා නීතිපතිවරයාට උපදෙස් ලබාදී ඇති බව නීතිපතිවරයාගේ සම්බන්ධිකරණ නිලධාරිනි රජයේ අධිනීතිඥ ඉෂාරා ජයරත්න මෙනවිය ප්‍රකාශ කර සිටියා.,,2015 පෙබරවාරි 27 වැනිදා දින සිදුවූ බැඳුම්කර වෙන්දේසියේදී රුපියල් බිලියන 10,058 ක්‌ වටිනා භාණ්‌ඩාගාර බැඳුම්කර වංක ලෙස ව්‍යපහරණය කිරීමට කුමන්ත්‍රණය කිරීම හා ඊට අනුබල දීමෙන් පොදු දේපළ පනතේ 5(1) වගන්තිය යටතේ ගැනෙන සාවද්‍ය පරිහරණය සිදු කිරීමේ අධිචෝදනා සියලුම විත්තිකරුවන්ට එරෙහිව ගොනු කිරීමට නියමිතය.,,එමෙන්ම අර්ජුන මහේන්ද්‍රන් සහ හිටපු මහ බැංකු නියෝජ්‍ය අධිපති පී. සමරසිරි යන අයට විරුද්ධව භාණ්‌ඩාගාර බැඳුම්කර රුපියල් බිලියන 10,058 ක්‌ සම්බන්ධයෙන් බැහැර කිරීමට අදාළව පොදු දේපළ පනතේ සාපරාධී විශ්වාසය කඩ කිරීමෙන් රුපියල් මිලියන 688,762,100 ක පාඩුවක්‌ රජයට සිදුකිරීමේ චෝදනා එල්ල වී ඇත. අදාළ වෙන්දේසියේදී සීමාසහිත පර්පෙචුවෙල් ට්‍රෙෂරීස්‌ පුද්ගලික සමාගම විසින් රුපියල් බිලියන 15 කට ලංසු තැබීමෙන් රුපියල් බිලියන පහක්‌ වටිනා භාණ්‌ඩාගාර බැඳුම්කර වංක ලෙස ව්‍යපහරණය කිරීම මෙන්ම ස්‌කන්ධ සහ සුරැකුම්පත් ආඥ පනතේ 56 වැනි වගන්තිය යටතේ මහ බැංකු අභ්‍යන්තර තොරතුරු ලංසු තැබීම සඳහා භාවිතා කිරීමේ චෝදනාත් එල්ල වී ඇත. අනෙකුත් විත්තිකරුවන්ට මහ බැංකු අභ්‍යන්තර තොරතුරු ලබාදීමට අනුබල දීමේ චෝදනා නඟා ඇත., ,ලක්‌ෂ්මන් අර්ජුන මහේන්ද්‍රන්, පත්තිනිගේ සමරසිරි, පර්පෙචුවෙල් ට්‍රෙෂරීස්‌ සමාගම, අර්ජුන් ජෝශප් ඇලෝසියස්‌, කසුන් ඕෂධ පලිසේන, ජෙෆ්රි ජෝශප් ඇලෝසියස්‌, ප්‍රශ්‍ය මිත්‍ර ගුණවර්ධන, චිත්ත රන්ජන් හුලුගල්ල, මුතුරාජා සුරේන්ද්‍රන් හා අජහාන් ගාර්දිය පුංචිහේවා යන විත්තිකරුවන්ට එරෙහිව අධිචෝදනා 23 ක්‌ යටතේ නඩු පැවරීමට අගවිනිසුරුවරයාගෙන් අවසර ඉල්ලා සිටියේ පසුගිය ජුනි මස 07 වෙනිදායි."}
{"title":"ඉන්ධන ප්‍රවාහනය කරමින් තිබු නැව් දෙකකට අරාබි මුහුදේදී \"ටර්පිඩෝ\" ප්‍රහාරයක් (PHOTOS)","authors":["දිනුක් හේවාවිතාරණ"],"date":{"year":"2019","month":"06","date":"13"},"views":"9676","content":"ඕමාන මුහුදු කලාපයේ ඉන්ධන ප්‍රවාහනය කරමින් තිබු නැව් දෙකකට එල්ලවූ ප්‍රහාරයක් සමග මැදපෙරදිග කලාපයේ දැඩි උණුසුම්කාරී වාතාවරණයක් හටගෙන තිබෙනවා. මෙම නෞකා දෙකට ටර්පිඩෝ සහ කාන්දම් බෝම්බ ප්‍රහාරයන් එල්ල වන්නට ඇති බවයි සැකපළ කරන්නේ.,,කටාර් හි සිට තායිවානය දක්වා පෙට්ට්‍රෝ කෙමිකල් ටොන් 75,000 ක් ප්‍රවාහනය කරමින් තිබු MT Front Altair නම්වූ නොර්වේ ව්‍යාපාරිකයෙකුට අයත් ඉන්ධන ප්‍රවාහන නෞකාවකට එල්ලවූ \"ටර්පිඩෝ\" ප්‍රහාරයත් සමග එම නැව ගිනිගෙන මුහුදුබත්වී ඇති බවට ඉරාන රජයේ මාධ්‍ය විසින් නිවේදනය කර සිටිනවා. කෙසේ වෙතත්  MT Front Altair නෞකාවේ හිමිකරු පවසන්නේ නෞකාවේ සිටි කාර්ය මණ්ඩලය බේරා ගෙන ඇති බවත් නෞකාව මුහුදුබත්වී නොමැති බවයි.,,මේ අතර පැනමාවට අයත් Kokuka Courageous නම් නෞකාවට කාන්දම් බෝම්බ ප්‍රහාරයක් එල්ලවී ඇති බවයි වාර්තා වන්නේ. එම නෞකාව තුල ගින්නක් හටගෙන ඇති බවයි විදෙස් මාධ්‍ය වාර්තා කර සිටින්නේ.,,මේ අතර ප්‍රහාරයන් එල්ලවීමත් සමග එම නෞකාවන් මගින් උදව් ඉල්ලා නිකුත් කරනු ලැබූ සංඥාවන් තමන්ට ලද බවත් ඒ අනුව අවශ්‍ය සහය සැපයීම සඳහා අවශ්‍ය කටයුතු කළ බවට බහරේන් හි ස්ථානගතවී සිටින අමෙරිකානු නාවික හමුදාවේ පස්වන බලඇණිය සදහන් කර සිටියි. ඒ අනුව සිදුකළ මෙහෙයුම් මගින් ප්‍රහාර එල්ලවූ නෞකාවන් හි සිටි නැවියන් 44 දෙනෙකු බේරා ගැනීමට හැකිවූ බවයි අමෙරිකානු නාවික හමුදාව සදහන් කර සිටියේ.,,මේ අතර පසුගිය මාසයේදී ද ගල්ෆ් මුහුදු කලාපයේදී ඉන්ධන ප්‍රවාහන නෞකා 04කට මෙවැනි ආකාරයේ ප්‍රහාර එල්ලවූ අතර අමෙරිකාව ප්‍රමුඛ මැදපෙරදිග රටවල් එම ප්‍රහාරයන් සම්බන්ධයෙන් ඉරානයට චෝදනා එල්ලකරනු ලැබුවා. කෙසේ වුවත් ඉරානය එම චෝදනා වලට පිළිතුරු ලබාදෙමින් ප්‍රකාශ කර සිටියේ තමන් එම ප්‍රහාර වලට සම්බන්ධ නොවූ බවයි.,,මේ අතර මැදපෙරදිග කළාපයේ ඇතිවී තිබෙන මතභේදාත්මක තත්ත්වය සමනය කර ගැනීමේ අරමුණින් යුතුව ජපාන අගමැති ෂින්සෝ ඇබේ අද දිනයේදී ඉරාන අධ්‍යාත්මික නායක අයතුල්ලා අල් කමිනි සමග සාකච්ජවක්ද පැවැත්වීමට නියමිත බවයි වාර්තා වන්නේ."}
{"title":"රසායනික ද්‍රව්‍ය අඩංගු බවට සැක කෙරෙන තේ කිලෝග‍්‍රෑම්  178 ක් එස් ටි එෆ් භාරයට","authors":["හේමන්ත කහවලගේ","තරංග රුක්ෂාන් ජයසේකර"],"date":{"year":"2019","month":"06","date":"13"},"views":"2602","content":"රසායනික ද්‍රව්‍ය මිශ‍්‍ර කර ඇති බවට සැක කෙරෙන තේ කොළ කිලෝග‍්‍රෑම් 178 යි ග‍්‍රැම් 400 ක් පොලිස් භාරයට ගෙන තිබෙනවා.,,ඒ, හොරණ විශේෂ කාර්ය බලකා කදවුරේ නිලධාරීන්ට ලද තොරතුරක් මත බුලත්සිංහල, ඉහළ වෙල්ගම, මහගම ප‍්‍රදේශයේ පිහිටි තේ කර්මාන්ත ශාලාවක සිදුකල වැටලීමකදීයි.,,එහි තිබී රසායනික ද්‍රව්‍ය තොගයක්ද පොලිස් භාරයට ගෙන ඇති අතර තේ කොළවලින් ලබාගත් සාම්පල් පරීක්‍ෂාව සදහා තේ මණ්ඩලය වෙත යොමු කර තිබෙනවා."}
{"title":"පොසොන් වෙනුවෙන් දන්සැල් 492 ක් ලියාපදිංචි කෙරේ","authors":["දිල්ශාන් තුෂාර ","තරංග රුක්ෂාන්"],"date":{"year":"2019","month":"06","date":"13"},"views":"1661","content":"පොසොන් උත්සවය වෙනුවෙන් දිවයින පුරා දන්සැල් 492 ක් ලියාපදිංචි වී ඇතැයි මහජන සෞඛ්‍ය පරීක්‍ෂකවරුන්ගේ සංගමය පවසනවා.,,ඉන් දන්සැල් 198 ක් අනුරාධපුර දිස්ති‍්‍රක්කයේත් දන්සැල් 24 ක් පොළොන්නරුව දිස්ති‍්‍රක්කයේත් ලියාපදිංචි වී ඇති බවයි මහජන සෞඛ්‍ය පරීක්‍ෂකවරුන්ගේ සංගමයේ ලේකම් මහේන්ද්‍ර බාලසූරිය පැවසුවේ.,,පොසොන් උත්සවය වෙනුවෙන් දන්සැල් ලියාපදිංචි කිරීම හෙටින් අවසන් වනවා."}
{"title":"ආන්දෝලනාත්මක සිද්ධින් 4ක විමර්ශන කඩිනමින් අවසන් කර වාර්තා ලබාදෙන්න : නිතිපති පොලිසියට දන්වයි","authors":["දිනුක් හේවාවිතාරණ"],"date":{"year":"2019","month":"06","date":"13"},"views":"2049","content":"මහජන කැළඹිමේ සිද්ධින් වලට තුඩුදුන් සිදුවිම් 4ක් සම්බන්ධයෙන් පොලිසිය විසින් සිදුකරනු ලබන විමර්ශන වහා අවසන් කොට එම වාර්තාවන් තමන් වෙතට ලැබිමට සලස්වන්නැයි නිතිපතිවරයා වැඩබලන පොලිස්පතිවරයාට දැනුම් දිමක් සිදුකර තිබෙනවා.,,ලසන්ත වික්‍රමතුංග ඝාතනය, වසීම් තාජුඩීන් ඝාතනය, කොළඹදි පුද්ගලයින් 11 දෙනෙකු පැහැරගෙන ගොස් අතුරුදහන් කිරිම සහ මුතුර් හි රාජ්‍ය නොවන සංවිධානයක සේවකයින් 17 දෙනෙක් වෙඩි තබා ඝාතනය කිරිම යන සිද්ධින් සම්බන්ධයෙන් සිදුකරනු ලබන විමර්ශනයන් වහාම අවසන් කර එම වාර්තාවන් තමන් වෙතට ලබා දෙන ලෙසයි නිතිපති ජනාධිපති නීතිඥ දප්පුල ද ලිවේරා දැනුම් දි ඇත්තේ.,,මෙම සිද්ධින් සම්බන්ධයෙන් විමර්ශන කඩිනමින් අවසන් කරන ලෙස වැඩබලන පොලිසපති ජේෂ්ඨ නියෝජ්‍ය පොලිස්පති සි.ඩි.වික්‍රමරත්න, අපරාධ පරික්ෂණ දෙපාර්තමේන්තුවේ ජේෂ්ඨ නියෝජ්‍ය පොලිස්පතිවරයාට සහ එහි අධ්‍යක්ෂකවරයාට නිතිපතිවරයා විසින් දැනුම් දුන් බවයි රජයේ ජේෂ්ඨ නීතිඥ නිශාරා ජයරත්න මෙනවිය ප්‍රකාශ කර සිටියේ."}
{"title":"හොංකොං විරෝධතා වැඩි වන ලකුණු","authors":["තරංග රුක්ෂාන් - විදෙස් මාධ්‍ය ඇසුරෙන්"],"date":{"year":"2019","month":"06","date":"13"},"views":"3144","content":"අපරාධවලට සම්බන්ධ චෝදනා එල්ල වන පුද්ගලයින් චීන මව් දේශයට පිටුවහල් කිරීමට එරෙහිව හොංකොං හි ආරම්භ කළ විරෝධතා තවදුරටත් පැවැත්වෙනවා.,,මේ හේතුවෙන් හොංකොංහි ප‍්‍රධාන නගරවල රජයේ කාර්යාල රැසක් වසා දමා ඇති බවයි විදෙස් මාධ්‍ය වාර්තා කළේ.,,විරෝධතාකරුවන් සහ පොලීසිය අතර ගැටුම්ද හටගෙන ඇති බව වාර්තා පළ වනවා.,,අවුරුදු 15ත් 66 ත් අතර වයස් කාණ්ඩයේ පසුවන පුද්ගලයින් හැත්තෑ දෙදෙනෙකු එහිදී තුවාල ලබා ඇතැයි සඳහන්. දින කිහිපයක් තිස්සේ මෙම විරෝධතා පැවතියද එය තවදුරටත් වර්ධනය වන ලකුණු පෙන්නුම් කරන බවයි විදෙස් මාධ්‍ය වැඩිදුරටත් සඳහන් කළේ."}
{"title":"\"ජනපති මීළඟ ජනාධිපතිවරණයට ඉදිරිපත්වීමට ඉඩ ඇති බව පේනවා\" - එජාපය කියයි","authors":["රවින්ද්‍ර චන්ද්‍රලාල්"],"date":{"year":"2019","month":"06","date":"13"},"views":"3868","content":"රටේ වත්මන් දේශපාලන තත්ත්වය සම්බන්ධයෙන් දේශපාලඥයින් තවදුරටත් විවිධ අදහස් පළ කරමින් සිටිනවා. එක්සත් ජාතික පක්‍ෂ පාර්ලිමේන්තු මන්තී‍්‍ර විජයපාල හෙට්ටිආරච්චි ප‍්‍රකාශ කළේ ජනාධිපතිවරයා කැබිනට් මණ්ඩලයට සහභාගි නොවීම හේතුවෙන් මතුව ඇති ගැටළුව සුහදව විසදා ගැනීමට සුදානම් බවයි.,,\"ජනාධිපතිවරයාගෙන් තොර කැබිනට් එක ප්‍රමුඛ ආණ්ඩු පක්ෂයකුත් නෑ...  එවැනි තත්ත්වයකට මුහුණ දෙනකොට ඉතාමත්ම පරෙස්සමින් කටයුතු කළ යුතුයි. අගමැතිගේ උපදෙස් පරිදි ජනාධිපතිතුමා සමග ඉතා සුහදව මේ ගනුදෙනුව බේර ගන්න අපි ලෑස්ති කරලා තියෙනවා. එහෙම නැති වුණොත් ජනාධිපතිවරයාටත් රටේ ජනතාවට වග කියන්න සිද්ධ වෙයි.\" යනුවෙන්ද සඳහන් කළා.,,වත්මන් ජනාධිපතිවරයා ඉදිරි ජනාධිපතිවරණයට ඉදිරිපත්වීමට බොහෝ දුරට ඉඩ ඇති බවයි ඔහු ප‍්‍රකාශ කළේ. ,,එහිදී \"මේ අවස්ථාවේ අපිට බොහෝම පැහැදිළිව පේන්න තියෙනවා... රටේ ජනාධිපතිවරයා ඉදිරි මැතිවරණයට ඉදිරිපත් වෙන්න බොහෝ දුරට ඉඩ තියෙනවා.\" යනුවෙන්ද සඳහන් කළා."}
{"title":"\"ජනතාවගේ බය නැති කිරීම නායකයින්ගේ වගකීම - ඒක තමයි මම කිව්වේ\" - හිස්බුල්ලා ප්‍රකාශය ගැන යළිත් කතා කරයි","authors":["දිල්ශාන් තුෂාර "],"date":{"year":"2019","month":"06","date":"13"},"views":"2770","content":"ශී‍්‍ර ලංකාවේ සුළු ජාතියක් වුවද මුස්ලිම් ජනයා ලෝකයේ මහා ජාතියක් බැවින් බිය නොවී නැගී සිටින ලෙසට කළ ප‍්‍රකාශය වගකීමෙන් සිදුකළ එකක් බව නැගෙනහිර පළාත් හිටපු ආණ්ඩුකාර එම්.එල්. ඒ. එම්. හිස්බුල්ලා පවසනවා.,,ඒ, නෙත් නිවුස් සමග සංවාදයකට එක්වෙමින්.,,එහිදී \"ජනතාවට  ධෛර්ය දීම..බය නැතිකිරීම නායකයින්ගේ වගකීමක්. ඒක තමයි මම කිව්වේ\" යනුවෙන් ද සඳහන් කළා.,,,,පාස්කු ඉරිදා ත‍්‍රස්ත ප‍්‍රහාරය සම්බන්ධයෙන් සොයා බලන පාර්ලිමේන්තු විශේෂ කාරක සභාව හමුවේ අද (13) දිනයේ පෙනී සිටින්නැයි නැගෙනහිර පළාත් හිටපු ආණ්ඩුකාර එම්. එල්. ඒ. එම්. හිස්බුල්ලා වෙත දැනුම් දීමක්ද කර තිබෙනවා. ඒ අනුව තමන් ඊට අනිවාර්යයෙන්ම සහභාගි වන බවයි ඔහු මෙහිදී කියාසිටියේ. ,,රිෂාඞ් බදියුදීන් හිටපු අමාත්‍යවරයාට මෙන්ම හිටපු ආණ්ඩුකාරවරුන් වන අසාද් සාලි සහ හිස්බුල්ලාට එරෙහි පැමිණිලි භාර ගැනීම සඳහා ලබාදී තිබූ කාලය ඊයෙන් (12) අවසන් වුණා. පොලීසියේ දත්තවලට අනුව එහිදී එම්. එල්. ඒ. එම්. හිස්බුල්ලාට එරෙහිව ලැබී තිබුණේ පැමිණිලි දෙකක් පමණයි."}
{"title":"මධුමාධවගේ සිද්ධියට අදාළ නඩු කටයුතු අවසන් කිරීමට ශ්‍රේෂ්ඨාධිකරණයෙන් නියෝග","authors":["අධිකරණ වාර්තාකරු"],"date":{"year":"2019","month":"06","date":"13"},"views":"2505","content":"මිනුවන්ගොඩ ප්‍රදේශයේ පසුගිය මැයි මස 13 වැනිදා ඇතිවු කලහකාරී සිද්ධියට අදාළව තමන් අත්අඩංගුවට ගැනීම වැළැක්වීමේ නියෝගයක් නිකුත් කරන ලෙසට  ඉල්ලා පිවිතුරු හෙළ උරුමය පක්ෂයේ උප නායක සහ ජනප්‍රිය ගායන ශිල්පී මධුමාධව අරවින්ද විසින් ගොනු කළ මූලික අයිතිවාසිකම් පෙත්සමට අදාල නඩු කටයුතු අවසන් කිරීමට ශ්‍රේෂ්ඨාධිකරණය අද (13) නියෝග කළා.,,ශ්‍රේෂ්ඨාධිකරණය මෙම නියෝගය සිදු කළේ පෙත්සම්කාර  මධුමාධව අරවින්ද අත්අඩංගුවට ගැනීමට තරම් ප්‍රමාණවත් කරුණු මේ දක්වා කරන ලද පරීක්ෂණවලින් අනාවරණය වී නොමැති බවට නීතිපතිවරයා අධිකරණයට කළ සැලකිරීමෙන් අනතුරුවයි.,,පොලිසිය සිදු කළ පරීක්ෂණවල සම්පිණ්ඩන වාර්තාවක් නීතිපතිවරයා වෙත ලැබී ඇති බවත් එම කරුණුවලට අනුව පෙත්සම්කරු මේ අවස්ථාවේ අත්අඩංගුවට ගැනීමේ අවශ්‍යතාවක් නොමැති බව නීතිපතිවරයා වෙනුවෙන් පෙනී සිටි රජයේ නීතිඥවරිය, විනිසුරු බුවනෙක අලුවිහාරේ ප්‍රමුඛ ත්‍රිපුද්ගල විනිසුරු මඩුල්ලක් හමුවේ පවසා සිටියා.,,මේ අතර යම් හෙයකින් තම සේවාදායකයාට අධිකරණයේ පෙනී සිටීමට නොතීසි ලැබුනහොත් ඒ අනුව අධිකරණයේ පෙනී සිටීමට ඔහු සූදානම් බව පෙත්සම්කරුගේ නීතිඥවරයා ශ්‍රේෂ්ඨාධිකරණයට දැනුම් දුන්නා.,,මෙම පෙත්සම මගින් මධුමාධව අරවින්ද පවසා සිටින්නේ  මිනුවන්ගොඩ ප්‍රදේශයේ දී ඇතිවූ කලහාකාරී සිද්ධියට තමාගේ  සම්බන්ධයක් නොමැති බවත් දේශපාලන කටයුත්තක් සඳහා දිවුලපිටිය ප්‍රදේශය බලා පිටත් වූ අවස්ථාවේ ලබා ගත් වීඩියෝ දර්ශනයක් අනුව තමන් අත්අඩංගුවට ගැනීමට පොලීසිය සූදානම් වන බවයි. ,,තමා වරදක් කළ බවට කිසිඳු සාක්ෂියක් නොමැති බවත් මෙම සිද්ධියට සම්බන්ධයෙන් තමාට එරෙහිව පොලීසිය විසින් මිනුවන්ගොඩ මහේස්ත්‍රාත් අධිකරණයේ කරුණු වාර්තා කර තමන්ගේ විදේශ ගමන් තහනමක් ලබා ගෙන ඇති බව ඔහු පවසා සිටියා.,,එහිදී  තමාට ඇප ලබා ගත නොහැකි වන ආකාරයට එරෙහිව පොලීසිය විසින් අන්තර් ජාතික සිවිල් හා දේශපාලන අයිතිවාසිකම් පිළිබඳ සම්මුති පනත යටතේ අධිකරණයට කරුණු වාර්තා කර ඇති බවද පෙත්සම්කරු පවසා සිටියා.,,එම පෙත්සමේ වගඋත්තරකරුවන් ලෙස මිනුවන්ගොඩ පොලීසියේ ස්ථානාධිපතිවරයා, බස්නාහිර පළාත් උතුරු ප්‍රදේශය භාර නියෝජ්‍ය පොලිස්පතිවරයා, වැඩබලන පොලිස්පතිවරයා සහ නීතිපතිවරයා නම් කර තිබෙනවා."}
{"title":"ජනපති තජිකිස්ථානයට යයි","authors":["ටී.කේ.ජී කපිල - කටුනායක"],"date":{"year":"2019","month":"06","date":"13"},"views":"2075","content":"කිර්ගිස්තානයේ බිෂ්කේක් නුවර පැවැත්වෙන චීනයේ ෂැංහයි කෝපරේෂන් විසින් සංවිධානය කරනු ලබන \"කළාපයේ ගැටළු\" සාකච්ඡා කරන සමුළුවට සහභාගී වීම සඳහා ජනාධිපති මෛත්‍රීපාල සිරිසේන මහතා අද (13) දින උදෑසන කටුනායක ගුවන් තොටුපළෙන් තජිකිස්ථානය බලා පිටත්ව ගියා.,,ජනාධිපතිවරයා සමග 50 කට අධික දූත පිරිසක් ද එක් වී සිටි අතර පිරිස අද උදෑසන 10.45 ට එමිරේට්ස් ගුවන් සේවයේ ඊ.කේ.- 651 දරන ගුවන් යානයෙන් මුලින්ම ඩුබායි බලා පිටත්ව ගිය බවයි nethnews.lk කටුනායක ගුවන් තොටුපළ වාර්තාකරු සඳහන් කළේ.,,මෙම සමුළුවට රුසියාව, චීනය, ඉන්දියාව, පාකිස්තානය, තජිකිස්තානය, කිර්ගිස්තානය යන රටවල රාජ්‍ය නායකයින් සහභාගී වීමට නියමිතයි.,,මේ වනවිට අග්‍රාමාත්‍ය රනිල් වික්‍රමසිංහ මහතා ද තෙදින සංචාරයක් සදහා සිංගප්පූරුව වෙත ගොස් සිටිනවා."}
{"title":"නිවාස ව්‍යාපෘති නම් කිරීමත් අරාබි අකුරුවලින් - තවමත් ඉවත් කර නෑ","authors":["දිනසේන රතුගමගේ "],"date":{"year":"2019","month":"06","date":"13"},"views":"3","content":"ශ්‍රී ලංකාව තුළ ඇති නාම පුවරු හා ස්ථාන නාම පුවරු සම්බන්ධයෙන් ගැසට් නිවේදනයක් නිකුත් කොට තිබියදී මන්නාරමේ ඇති එම පුවරු ඉවත් නොකරන්නේ මන්දැයි මන්නාරම දිස්ත්‍රික් පුරවැසි කමිටුව ප්‍රශ්න කරනවා.,,නෙත් නිවුස් වාර්තාකරු පෙන්වා දෙන්නේ මන්නාරමේ සිට තලෙයිමන්නාරම දක්වා දිවෙන මාර්ගයේද මන්නාරමේ සිට සිලාවතුර හරහා විල්පත්තුව දක්වා ගමන් කරණ මාර්ගයේද අරාබි සහ වෙනත් භාෂාවෙන් ලියැවුණු පුවරු ඇති බව පුරවැසි කමිටුව සඳහන් කරන බවයි.,,මන්නාරම පළාතේ බොහෝ නිවාස ව්‍යාපෘතිවල ශ්‍රී ලංකාවේ භාවිත වන පොදු භාෂා තුනම නොමැති නාම පුවරු ද ඇති බවයි මන්නාරම දිස්ත්‍රික් පුරවැසි කමිටුව සඳහන් කරන්නේ."}
{"title":"පාකිස්තානය පරදා ඕස්ට්‍රේලියාවට ජය - වර්ෂාව හේතුවෙන් තරග අතහැරීම ගැනත් විවිධ මත","authors":["තරංග රුක්ෂාන් - විදෙස් මාධ්‍ය ඇසුරෙන්"],"date":{"year":"2019","month":"06","date":"13"},"views":"7632","content":"ලෝක කුසලාන කි‍්‍රකට් තරගාලියේ ඊයේ (12) පැවති තරගයෙන් පාකිස්තානය පරදා ලකුණු 41 ක ජයක් වාර්තා කිරීමට ඕස්ටේ‍්‍රලියාව සමත් වුණා.,,තරගයේ පළමුවෙන් පන්දුවට පහරදුන් ඕස්ටේ‍්‍රලියාව සියළු දෙනා දැවී ලකුණු 307ක් රැස් කළා. ඕස්ටේ‍්‍රලියාව වෙනුවෙන් ඩේවිඞ් වෝනර් ලකුණු 107 ක් රැස් කිරීමට සමත් වුණා. පන්දු යැවීමේදී මොහොමඞ් අමීර් නියමිත පන්දුවාර 10 දී ලකුණු 30 කට කඩුලූ 5ක් බිඳ හෙලූවා. ,,පිළිතුරු ඉනිම කී‍්‍රඩා කළ පාකිස්තාන කණ්ඩායමට පන්දුවාර 45 යි පන්දු 4 ක් තුළ සියළු දෙනා දැවී රැස් කිරීමට හැකි වූයේ ලකුණු 266 ක් පමණයි. පන්දු යැවීමේදී පැට් කමින්ස් නියමිත පන්දුවාර 10 දී ලකුණු 33 කට කඩුලූ 3ක් බිඳ හෙලූවා. ,,මේ අතර මෙවර ලෝක කුසලාන කි‍්‍රකට් තරගාවලියේ තරග කිහිපයක් වර්ෂාව හේතුවෙන් අත්හැර දැමීමට සිදුවීම සම්බන්ධයෙන් විවිධ පාර්ශ්ව චෝදනා එල්ල කරනවා. ඔවුන් පෙන්වා දෙන්නේ ලෝක කුසලානයක් වැනි තරගාවලියක වර්ෂාව හේතුවෙන් අත්හැර දමන තරගයක් වෙනුවෙන් අතිරේක දිනයක් ලබාදිය යුතු බවයි. ,,ලෝක කුසලාන තරගාවලියක අතිරේක දින ලබා නොදීම ගැටළු සහගත බව බංග්ලාදේශ කි‍්‍රකට් කණ්ඩායමේ පුහුණුකරු ස්ටීව් රෝඞ්ස්ද පවසා තිබෙනවා. ශී‍්‍ර ලංකා - බංග්ලාදේශ තරගයද ඉකුත්දා වර්ෂාව හේතුවෙන් අත්හැර දැමුණා.,,මේ අතර ලෝක කුසලාන කි‍්‍රකට් තරගාවලියේ ඉන්දියාව සහ නවසීලන්තය අතර තරගය අද (13) පැවැත්වීමට නියමිතයි."}
{"title":"ලංගම බස් වර්ජනය තවදුරටත්","authors":["තරංග රුක්ෂාන්","දිල්ෂාන් තුෂාර"],"date":{"year":"2019","month":"06","date":"13"},"views":"1849","content":"ලංකා ගමනා ගමන මණ්ඩලයේ ජාතික සේවක සංගමය ආරම්භ කළ වැඩ වර්ජනය සම්බන්ධයෙන් අද (13) දිනයේ විශේෂ සාකච්ඡාවක් පැවැත්වෙනවා.,,ඒ, වෘත්තීය සමිති නියෝජිතයින් හා අග‍්‍රාමාත්‍ය ලේකම්වරයා සහ විෂයභාර අමාත්‍යවරයා අතරයි.,,වර්ජනය සම්බන්ධයෙන් ප‍්‍රවාහන රාජ්‍ය අමාත්‍ය අශෝක් අබේසිංහ සමග ඊයේ (12) දිනයේ සාකච්ඡාවක් පැවැත්වුණා.,,එම සාකච්ඡාව සාර්ථකව වුවද වර්ජනය තවදුරටත් කි‍්‍රයාත්මක වනවා. මෙම වැඩ වර්ජනය අරම්භ කෙරුණේ උසස්වීම් ලබාදුන් සිය තනතුරට සාපේක්ෂව වැටුප් වැඩි වීමක් මෙතෙක් නොලැබුණු බවට චෝදනා කරමින්. ,,කෙසේවෙතත් නෙත් නිවුස් වාර්තාකරුවන් සඳහන් කලේ දිවයිනේ ප‍්‍රධාන නගර කිහිපයක ලංගම බස් ධාවනය ඊයේ දිනයේ අඩාල වී තිබුණද බොහෝ ප‍්‍රදේශවල බස් ධාවනය සාමාන්‍ය පරිදි සිදුවූ බවයි."}
{"title":"නේත‍්‍රාභිවන්දනා මහා ධාතු නමස්කාරය මහරගමදී ඇරඹෙයි (UPDATE) ","authors":["තරංග රුක්ෂාන්","දිල්ෂාන් තුෂාර"],"date":{"year":"2019","month":"06","date":"13"},"views":"1854","content":"නේත‍්‍රාභිවන්දනා මහා ධාතු නමස්කාරය මේවනවිට මහරගම ජාතික තරුණ සේවා සභා පරිශ‍්‍රයේදී සිදු කෙරෙනවා.,,එහි නවතම තොරතුරු නෙත් විශේෂ නියෝජිත සමීර බණ්ඩාර වීරකෝන්ගෙන්. ,,,සම්මා සම්බුදුරජාණන් වහන්සේගේ සහ මහරහතන් වහන්සේ දස නමකගේ ධාතූන් වහන්සේ දැක වැඳපුදා ගැනීමට නේත‍්‍රාභිවන්දනා මහා ධාතු නමස්කාරයේදී අවස්ථාව ලැබෙනවා.,,එළඹෙන පොසොන් පොහොය දින මධ්‍යම රාති‍්‍රය දක්වා මහරගම ජාතික තරුණ සේවා සභා පරිශ‍්‍රයේදී සැදැහැවතුන්ට නේත‍්‍රාභිවන්දනා මහා ධාතු නමස්කාරය සමග එක්ව පිං රැස් කර ගත හැකියි. ,,,, ,, ,,--------------------------------------------------------------------------------------------------------------------------------------------------,,නේත‍්‍රාභිවන්දනා මහා ධාතු නමස්කාරය අද මහරගමදී (UPDATE) ,,13-06-2019 09:18,,නෙත් එෆ්. එම්. රේඩියෝව සංවිධාන කරන නේත‍්‍රාභිවන්දනා මහා ධාතු නමස්කාරය යටතේ අද (13) පස්වරුවේ සිට මහරගම ජාතික තරුණ සේවා සභා පරිශ‍්‍රයේ දී ධාතුන් වහන්සේ වැඳපුදා ගැනීමට සැදැහැවතුන්ට ඉඩ සලසා දී තිබෙනවා.,,මහරගම ජාතික තරුණ සේවා සභා පරිශ‍්‍රයේදී ලබන සදුදා (17) තෙක් නේත‍්‍රාභිවන්දනා ධාතු නමස්කාරය පැවැත්වීමටයි කටයුතු යොදා ඇත්තේ.,,ඊයේ (12) මධ්‍යම රාති‍්‍රය වන තෙක් ධාතූන් වහන්සේ සැදැහැවතුන්ගේ වන්දනා මානයට පාත‍්‍ර වූයේ මොණරාගල බුක්කීරියගොල්ල ශී‍්‍ර සුධර්මානන්ද විහාරස්ථානයේදීයි.,,සැදැහැවතුන් රැසක් ධාතුන් වහන්සේ වැද පුදා ගැනීම සඳහා ඊයේ දිනයේද විහාරස්ථාන භූමියට පැමිණියා.,,එහිදී සැදැහැවතුන් පිරිසක් නෙත් නිවුස් වෙත පළ කළ අදහස් පහතින් දැක්වේ.,,,,මොණරාගල බුක්කීරියගොල්ල ශී‍්‍ර සුධර්මානන්ද විහාරස්ථානයේදී දහස් සංඛ්‍යාත සැදැහැවතුන්ගේ වන්දනා මානයට පාත‍්‍ර වූ ධාතූන් වහන්සේ මේ වනවිට මහරගම ජාතික තරුණ සේවා සභා පරිශ‍්‍රයට වැඩම කරනු ලබනවා. ,,,,,,,,,,,,,,,,,,,,,,,,,,(මේ සම්බන්ධ මීට පෙර පළ වූ පුවත් මෙතැනින්)"}
{"title":"'චමල් සහ ගෝඨා' අතරින් වැඩි දෙනෙකු අනුමත කරන නම සොයයි","authors":["දිල්ශාන් තුෂාර "],"date":{"year":"2019","month":"06","date":"13"},"views":"4985","content":"එළඹෙන ජනාධිපතිවරණයේදී ශී‍්‍ර ලංකා පොදුජන පෙරමුණේ ජනාධිපති අපේක්‍ෂකයා ලෙස පාර්ලිමේන්තු මන්තී‍්‍ර චමල් රාජපක්‍ෂ පත්කළ යුතු බවට ඒකාබද්ධ විපක්‍ෂයෙන් යෝජනාවක් ඉදිරිපත්ව තිබෙනවා.,,යෝජනාව ඉදිරිපත් කරන පාර්ලිමේන්තු මන්තී‍්‍ර වාසුදේව නානායක්කාර පවසන්නේ චමල් රාජපක්‍ෂ මන්තී‍්‍රවරයා අපේක්‍ෂකත්වයට ඉදිරිපත් කරන්නේ දැයි සාකච්ඡා කර පොදු තීරණයක් ගතයුතු බවයි.,,එහිදී \"දැනට අපි ඉන්නේ චමල් මහත්තයා අපේක්ෂකයා වෙනවා නම් හොඳයි කියන තැන. නමුත් ඒකාබද්ධ විපක්ෂය එක පොදු තීරණයකට එනවා. ඒකෙදි ගෝඨාභය මහත්තයාගෙ නම යෝජනා වුණොත්.. ඒක අනුමත වුණොත් වැඩි දෙනෙකුගෙන් අපි ඒක භාර ගන්නවා.\" යනුවෙන් සඳහන් කළා.,,කෙසේවෙතත් මෙම යෝජනාව ඉදිරිපත් වී ඇත්තේ ශී‍්‍ර ලංකා පොදුජන පෙරමුණ හා ශී‍්‍ර ලංකා නිදහස් පක්‍ෂය අතර සන්ධානයක් ගොඩනැගීමට අදාළ සාකච්ඡා වට සිදුවෙමින් පවතිද්දීවීම විශේෂත්වයක්.,,පාර්ලිමේන්තු මන්තී‍්‍ර නිශාන්ත මුතුහෙට්ටිගම ඉකුත්දා ප‍්‍රකාශ කළේ එළඹෙන ජනාධිපතිවරණයේ නිදහස් පක්‍ෂයේ අපේක්‍ෂකයා වත්මන් ජනාධිපතිවරයා වියයුතු බවයි.,,මෙවන් පසුබිමක වෙන වෙනම ජනාධිපති අපේක්‍ෂකයින් පත් කිරීම සම්බන්ධයෙන් ඒකාබද්ධ විපක්‍ෂයෙන් නෙත් නිවුස් විමසීමක් කළා. ,,පාර්ලිමේන්තු මන්තී‍්‍ර උදය ගම්මන්පිල ප‍්‍රකාශ  කළේ මේ වනවිටත් ශී‍්‍ර ලංකා පොදුජන පෙරමුණේ ජනාධිපති අපේක්‍ෂකයා කවුරුන් දැයි අවධානය යොමුකර අවසන් බවයි.,,ශී‍්‍ර ලංකා පොදුජන පෙරමුණ හා ශී‍්‍ර ලංකා නිදහස් පක්‍ෂය අතර මේ වනවිට සිදුවන සාකච්ඡා ජනාධිපති අපේක්‍ෂකයා අරමුණු කර ගෙන සිදුවන්නේ දැයි ඊට සම්බන්ධ නායකයින් ප‍්‍රකාශයක් සිදුකළ යුතු බවද මෙහිදී ප‍්‍රකාශ කෙරුණා."}
{"title":"සතොස වාහනවලට GPS භාවිතා කළ හේතුවත් පැහැදිළි කරයි","authors":["දිල්ශාන් තුෂාර "],"date":{"year":"2019","month":"06","date":"13"},"views":"5241","content":"අන්තවාදී කටයුතුවලට තම ආයතනයේ වාහන භාවිත කර ඇති බවට එල්ල වන චෝදනා සතොස ආයතනය ප‍්‍රතික්‍ෂේප කරනවා. එම ආයතනයේ නියෝජ්‍ය සාමාන්‍යාධිකාරී එම්. එස්. එම්. ෆවුසර් නෙත් නිවුස් වෙත ප‍්‍රකාශ කළේ සතොස ආයතනයේ වාහන විවිධ ප‍්‍රදේශවලට ගොස් ඇත්තේ රාජකාරී කටයුතු සඳහා පමණක් බවයි.,,කෙසේවෙතත් සතොස ආයතනයේ වාහන 4 ක් අන්තවාදී කටයුතුවලට භාවිත කර ඇති බවට පාර්ලිමේන්තු මන්තී‍්‍ර විමල් වීරවංශ ඊයේ (12) අනාවරණ කළේ අදාළ වාහනවල GPS දත්ත වාර්තාද ගෙනහැර දක්වමින්.,,,,කෙසේවෙතත් සතොස ආයතනයේ නියෝජ්‍ය සාමාන්‍යාධිකාරී එම්. එස්. එම්. ෆවුසර් කියාසිටියේ විමල් වීරවංශ මන්තී‍්‍රවරයාගේ චෝදනා සම්පූර්ණයෙන්ම ප‍්‍රතික්‍ෂේප කරන බවයි.,,අදාළ වාහන මන්නාරම, සයින්දමරුදු, මඩකලපුව වැනි ප‍්‍රදේශවලට ගොස් ඇත්තේ කුමන කටයුතුවලට දැයි පැහැදිලි සාක්‍ෂි තම ආයතනය සතු බවද මෙහිදි ප‍්‍රකාශ කෙරුණා.,,\"නොකරපු දෙයකට චෝදනා එල්ල කළා කියලා අපිට අමුතුවෙන් කරන්න දෙයක් නෑ. ඒ වගේ දූෂණ විශමතා වලක්වා ගැනීමට තමයි වැඩපිළිවෙල යොදලා තිබ්බේ. නැත්නම් අපි GPS තාක්ෂණය යොදා ගන්නේ නෑ අපේ වාහනවලට.\" යනුවෙන්ද සඳහන් කළා.,,,,කෙසේවෙතත් පාර්ලිමේන්තු මන්තී‍්‍ර විමල් වීරවංශ ප‍්‍රකාශ කළේ රිෂාඞ් බදියුදීන් අමාත්‍ය ධුරය දැරූ සමයේ සතොසේ වාහන අන්තවාදී කටයුතුවලට යොදාගෙන ඇති බවට අධිකරණ කි‍්‍රයාමාර්ගයකදී සාක්‍ෂි සහිතව ඔප්පු කර පෙන්වීමට සූදානම් බවයි."}
{"title":"\"එළියට දැම්මේ හැසිරීම නිසා\" - ජනපති කියයි","authors":["උපේන්ද්‍ර සේරසිංහ"],"date":{"year":"2019","month":"06","date":"13"},"views":"4487","content":"ඇතැම් නිලධාරීන්ට ආරක්‍ෂක මණ්ඩලයට පැමිණෙන ලෙසට ආරාධනා නොකළේ එම පුද්ගලයින්ගේ හැසිරීම හේතුවෙන් බව ජනාධිපති මෛතී‍්‍රපාල සිරිසේන මහතා පවසනවා.,,ජනාධිපතිවරයා පෙන්වා දෙන්නේ ආරක්‍ෂක මණ්ඩලයේදී පවා එවැනි හැසිරීම් හේතුවෙන් රටේ ආරක්‍ෂාව පිළිබඳ ගන්නා තීන්දු තීරණ සම්බන්ධයෙන් හෝ දැනුවත්වීමක් ඔවුන් තුළ නොතිබූ බවයි.,,,,තේරිම් කාරක සභාවේදී තමන් ඉලක්ක කර ගෙන විවිධ අවලාද නැගෙමින් ඇති බවත් දැන් උත්සාහ කළ යුත්තේ පාස්කු ඉරිදා ත‍්‍රස්ත ප‍්‍රහාරයෙන් සැඟවී ගිය සත්‍යය මතුකර ගැනීම බවත් ජනාධිපතිවරයා ප‍්‍රකාශ කළා. ,,ජනාධිපතිවරයා මෙම අදහස් පළ කළේ පඩුවස්නුවර, කොටකිඹුල ප‍්‍රදේශයේ එල්ලංගා වාරි ක‍්‍රමයට අනුව නිර්මාණය කිරීමට යෝජිත අමුණ සඳහා වැඩ ආරම්භ කිරීමේ උත්සවයට එක්වෙමින්."}
{"title":"රාජ්‍ය බුද්ධි සේවාවේ නව ප‍්‍රධානියා පත් කරයි","authors":["හේමන්ත කහවලගේ"],"date":{"year":"2019","month":"06","date":"13"},"views":"2971","content":"රාජ්‍ය බුද්ධි සේවාවේ නව ප‍්‍රධානියා ලෙස මේජර් ජෙනරාල් ජීවක රුවන් කුලතුංග පත්කර තිබෙනවා.,,ඒ, ජනාධිපති මෛතී‍්‍රපාල සිරිසේන මහතා විසින්. නියෝජ්‍ය පොලිස්පති සිසිර මෙන්ඩිස්ගේ ඉල්ලා අස්වීමෙන් එම තනතුර පුරප්පාඩු වුණා.,,නව තනතුරට පත් කෙරුණු මේජර් ජෙනරාල් ජීවක රුවන් කුලතුංග ආරක්ෂක සේවා අණ හා මාණ්ඩලික විද්‍යාලයේ සේනා විධායක ලෙස කටයුතු කළා. එම තනතුර සඳහා මේජර් ජෙනරාල් ප‍්‍රභාත් දෙමටම්පිටිය අලුතින් පත්කර තිබෙනවා.  ,,රාජ්‍ය බුද්ධි සේවාවේ ප‍්‍රධානියා ලෙස කටයුතු කළ නියෝජ්‍ය පොලිස්පති සිසිර මෙන්ඩිස් ඉකුත් 8 වැනිදා සිය ධූරයෙන් ඉල්ලා අස්වුණා. ඒ, සෞඛ්‍ය හේතුන් මතයි.,,නියෝජ්‍ය පොලිස්පති සිසිර මෙන්ඩිස් සිය ධූරයෙන් ඉල්ලා අස්වීමට පෙර පාස්කු ඉරිදා ත‍්‍රස්ත ප‍්‍රහාරය පිළිබඳ සොයා බැලීමට පත්කල පාර්ලිමේන්තු විශේෂ කාරක සභාව හමුවේ සාක්ෂි ද ලබා දුන්නා. ,,මේ අතර නිව්යෝර්ක්හි පිහිටි එක්සත් ජාතීන්ගේ නිත්‍ය නියෝජිත කාර්යාලයේ ආරක්‍ෂක උපදේශක ලෙස බි‍්‍රගේඩියර් විජේන්ද්‍ර ගුණතිලක පත් කිරීමට නිර්දේශ කර තිබෙනවා. ඒ, එම ධුරයේ කටයුතු කළ මේජර් ජෙනරාල් ජනක වල්ගමගේ සේවා කාලය අවසන්වීමත් සමගයි."}
{"title":"ජනපති පත්කළ කමිටුවේ දෙදෙනෙකුත් අද විශේෂ කාරක සභාව හමුවට කැඳවයි","authors":["තරංග රුක්ෂාන්","දිල්ෂාන් තුෂාර"],"date":{"year":"2019","month":"06","date":"13"},"views":"2117","content":"පාස්කු ඉරිදා ත‍්‍රස්ත ප‍්‍රහාරය සම්බන්ධයෙන් සොයා බැලීමට පත්කළ පාර්ලිමේන්තු විශේෂ කාරක සභාව හමුවේ නැගෙනහිර පළාත් හිටපු ආණ්ඩුකාර එම්. එල්. ඒ. එම්. හිස්බුල්ලා අද (13) පෙනී සිටීමට නියමිතයි.,,මෙම කාරක සභාව හමුවේ ඉකුත් දා සාක්ෂි ලබාදුන් කාත්තන්කුඩි මුස්ලිම් පල්ලි සහ ඉස්ලාම් සම්මේලනයේ සභාපති නීතිඥ අබ්දුල් යුවයිස් ප‍්‍රකාශ කර තිබුණේ නැගෙනහිර පළාත් හිටපු ආණ්ඩුකාර එම්. එල්. ඒ. එම් හිස්බුල්ලාගේ කාලය තුලදී කාත්තන්කුඩි ප‍්‍රදේශය අරාබියේ ස්වරූපයක් ගනිමින් තිබූ බවයි.,,හිටපු ආණ්ඩුකාරවරයාට අමතරව හිටපු පොලිස්පති එන්. කේ ඉලංගකෝන්, අමාත්‍යාංශ ලේකම්වරයෙකු වන ජේ. ජේ. රත්නසිරි, නීතිය හා සාමය පිළිබඳ අමාත්‍යංශයේ හිටපු ලේකම් පද්මසිරි ජයමාන්න ද අද දිනයේ සාක්ෂි විමසීම සඳහා කැඳවා ඇති බවයි වාර්තා වන්නේ.,,හිටපු පොලිස්පති එන්. කේ ඉලංගකෝන් සහ නීතිය හා සාමය පිළිබඳ අමාත්‍යංශයේ හිටපු ලේකම් පද්මසිරි ජයමාන්න යන දෙදෙනා, ජනාධිපතිවරයා විසින් පාස්කු ඉරිදා ප‍්‍රහාරය සම්බන්ධයෙන් සොයා බැලීමට පත්කළ කමිටුවේ සාමාජිකයන් වීමද විශේෂත්වයක්. ,,පාස්කු ඉරිදා ත‍්‍රස්ත ප‍්‍රහාරය සම්බන්ධයෙන් සොයා බැලීමට පත්කළ පාර්ලිමේන්තු විශේෂ කාරක සභාවේ සාක්ෂි විමසීම අද පස්වරු 3.30ට ආරම්භ වීමට නියමිතයි."}
{"title":"සහරාන් සමග සම්බන්ධකම් පැවැත්වූ ඉන්දියාවේ මොහොමඩ් අසාරුදින් සොයා බුද්ධි අංශ මෙහෙයුමක් ","authors":["දිනුක් හේවාවිතාරණ"],"date":{"year":"2019","month":"06","date":"13"},"views":"3697","content":"පුද්ගලයින් 250 කට අධික පිරිසකට මරු කැඳවමින් ඉකුත් පාස්කු ඉරිදා මෙරට සිදුවු බෝම්බ ප්‍රහාරයන්ට සම්බන්ධ අන්තවාදීන් සමග සම්බන්ධකම් පැවැත්වූ පුද්ගලයින් පිරිසක් රැඳී සිටින බවට විශ්වාස කරන ස්ථාන 07ක් ඉලක්ක කර ගනිමින් ඉන්දීය ජාතික විමර්ශන ඒකකය, එරට කොයිම්බතුර් දකුණු දිග ප්‍රදේශයේ දී ඊයේ (12) විශේෂ මෙහෙයුමක් සිදුකර තිබෙනවා. ,,මෙම මෙහෙයුමේදී අවුරුදු 26 සිට 38 ක වයස් පරතරයෙන් යුත් සැකකරුවන් 07 දෙනෙකු එරට ජාතික විමර්ශන ඒකකය විසින් අත්අඩංගුවට ගෙන ඇති අතර, ඔවුන් ඉන්දියාව තුල ත්‍රස්ත ප්‍රහාර දියත් කිරීම සඳහා IS සංවිධානයට සාමාජිකයින් බඳවා ගැනීමේ ක්‍රියාවලියන් හි නිරතව සිටි අයවළුන් බවට සැකකරනු ලබන බවයි ඉන්දියාවෙන් ලැබෙන වාර්තා සඳහන් කරන්නේ.,,ඉකුත් මාසයේදී ISIS සංවිධානය ඉන්දියාව තුල සිය ප්‍රාන්තයක් පිහිටවූ බව නිල වශයෙන් නිවේදනය කරනු ලැබූ අතර කාශ්මිරයේදී එරට ආරක්ෂක අංශ සමග අවස්ථා කිහිපයකදීම ගැටුම් ද ඇතිකරගනු ලැබුවා. ,,ශ්‍රී ලංකාව තුල මරාගෙන මැරෙන බෝම්බ ප්‍රහාර මාලාවක් සිදුකළ ජාතික තව්හිත් ජමාත් සංවිධානයේ නායකයා ලෙස සැලකෙන සහරාන් හෂීම් සමග ෆේස්බුක් සමාජ මාධ්‍ය ජාලය ඔස්සේ සමීප මිතුරෙක් ලෙස කටයුතු කරනු ලැබූ ඉන්දීය ජාතිකයෙක් වන මොහොමඩ් අසාරුදින් සොයා මේ වන විට ඉන්දීය බුද්ධි අංශ විසින් විශේෂ විමර්ශනයක් ආරම්භ කර තිබෙනවා.,,ඊයේ දිනයේදී ඉන්දීය ආරක්ෂක අංශ සහ බුද්ධි අංශ එක්ව සිදුකරනු ලැබූ විශේෂ සෝදිසි මෙහෙයුමේදී විද්යුත් උපකරණ රාශියක් සහ ඉස්ලාමිය රාජ්‍ය සංවිධානයට සම්බන්ධ ඉගැන්වීම් ඇතුලත් සඟරා සහ පොත් රැසක්ද සොයා ගැනීමට සමත්ව තිබෙනවා.,,ඉන්දියාවේ නව දිල්ලි නුවර අවට ප්‍රහාර දියත් කිරීම සඳහා ඔත්තු බලමින් සිටි බවට සැකකරන ISIS සංවිධානයට සම්බන්ධ සැකකරුවන් කිහිප දෙනෙකුද පසුගිය කාල වකවානුවේදී එරට ජාතික විමර්ශන ඒකකය විසින් අත්අඩංගුවට ගැනීමට සමත්වූ බව එරට මාධ්‍ය වාර්තා කර සිටියා."}
{"title":"අගමැතිගෙන් ජනපතිට ලිපියක්","authors":["දිනුක් හේවාවිතාරණ"],"date":{"year":"2019","month":"06","date":"13"},"views":"3374","content":"මුස්ලිම් ඇමැතිවරුන්ගේ ඉල්ලා අස්වීමෙන් පුරප්පාඩු වූ අමාත්‍යාංශ තුනකට වැඩබලන ඇමැතිවරුන් තිදෙනෙකු පත්කිරීම ව්‍යවස්ථාවට පටහැනි බව අගමැති රනිල් වික්‍රමසිංහ මහතා ජනාධිපති මෛත්‍රීපාල සිරිසේන මහතා වෙත ඊයේ (11) ලිපියක් යවමින් දැනුම් දී ඇති බව වාර්තා වෙනවා. ,,ඉකුත් ජුනි මස 03 වෙනිදා සිය අමාත්‍යධුර වලින් රාවුෆ් හකීම්, රිෂාඩ් බදුර්දීන්, කබීර් හෂීම් සහ අබ්දුල් හලිම් ඉල්ලා අස්වීම හේතුවෙන් පුරප්පාඩු වූ කැබිනට් අමාත්‍යංශ 04 ක් සඳහා රාජිත සේනාරත්න, මලික් සමරවික්‍රම සහ රංජිත් මද්දුම බණ්ඩාර යන ඇමැතිවරුන්ගේ නම් එක්සත් ජාතික පක්ෂය විසින් ජනාධිපතිවරයා වෙත පසුගිය සතියේදී යවා ඇත. ,,එක්සත් ජාතික පක්ෂය විසින් නම් කර ඒවා තිබු නම් ප්‍රතික්ෂේප කරමින් ජනාධිපතිවරයා විසින් පුරප්පාඩුවී ඇති අමාත්‍යංශයන්හි වැඩබලිම සඳහා රාජ්‍ය සහ නියෝජ්‍ය අමාත්‍යවරුන් තිදෙනෙකු පත්කරන ලදී.,,කැබිනට් ඇමැතිවරුන් ඉල්ලා අස්වී ඇති අවස්ථාවක එම අමාත්‍යාංශයන්හි වැඩබලන ඇමැතිවරුන් පත්කළ නොහැකි බවත්, 19 වන ව්‍යවස්ථා සංශෝධනය අනුව එම පත්කිරීම් ව්‍යවස්ථාවට පටහැනි බව අගමැතිවරයා විසින් සිය ලිපිය මගින් කරුණු පෙන්වාදී ඇති බවයි වාර්තා වන්නේ.,,ඇමැතිවරුන් පත් කිරීමේදී 19 වන ව්‍යවස්ථා සංශෝධනයට අනුව ඔවුන්ගේ නම් අගමැතිවරයා විසින් නිර්දේශ කළ යුතුව ඇතැයිද එහෙත් තමා එවැනි නිර්දේශ කිරීමක් කර නැතැයිද අගමැතිවරයා ජනාධිපතිවරයාට දන්වා යවා ඇති බවයි රජයට සම්බන්ධ ආරංචි මාර්ග වැඩිදුරටත් සදහන් කරන්නේ.,,අබ්දුල් හලීම් හිටපු අමාත්‍යවරයාගේ ඉල්ලා අස්වීමෙන් මේ වන විට පුරප්පාඩුවී තිබෙන තැපැල් සේවා හා මුස්ලිම් ආගමික කටයුතු අමාත්‍යාංශය වෙනුවෙන් කිසිදු පත්වීමක් සිදුකර නොමැත."}
{"title":"නේත‍්‍රාභිවන්දනා මහා ධාතු නමස්කාරය හෙට පස්වරුවේ සිට මහරගම ජාතික තරුණ සේවා සභා පරිශ‍්‍රයේ දී","authors":["තරංග රුක්ෂාන් ජයසේකර"],"date":{"year":"2019","month":"06","date":"12"},"views":"1101","content":"නෙත් එෆ් එම් රේඩියෝව සංවිධාන කරන නේත‍්‍රාභිවන්දනා මහා ධාතු නමස්කාරය යටතේ හෙට පස්වරුවේ සිට මහරගම ජාතික තරුණ සේවා සභා පරිශ‍්‍රයේ දී ධාතුන් වහන්සේ වැදපුදා ගැනීමට සැදැහැවතුන්ට ඉඩ සලසා දී තිබෙනවා.,,මහරගම ජාතික තරුණ සේවා සභා පරිශ‍්‍රයේදී ලබන 17 වනදා තෙක් ධාතු නමස්කාරය පැවැත්වීමට කටයුතු යොදා ඇත්තේ.,,අද දවස පුරා මොණරාගල බුක්කීරියගොල්ල ශී‍්‍ර සුධර්මානන්ද විහාරස්ථානයේදී නේත‍්‍රාභිවන්දනා මහා ධාතු නමස්කාරය යටතේ ධාතුන් වහන්සේ වැද පුදා ගැනීමට බොහෝ පිරිසක් පැමිණියා.,,අද මධ්‍යම රාත‍්‍රිය දක්වාම ධාතුන් වහන්සේ වැදපුදා ගැනීමට සැදැහැවතුන්ට එහිදී අවස්ථාව හිමි වනවා."}
{"title":"ලංගම වර්ජනය තවදුරටත්","authors":["තරංග රුක්ෂාන් ජයසේකර"],"date":{"year":"2019","month":"06","date":"12"},"views":"1719","content":"ලංකා ගමනා ගමන මණ්ඩලයේ ජාතික සේවක සංගමය ආරම්භ කළ වැඩ වර්ජනය තවදුරටත් කි‍්‍රයාත්මකයි.,,උසස්වීම් ලබාදුන් සිය තනතුරට සාපේක්ෂව වැටුප් වැඩි වීමක් මෙතෙක් නොලැබුණු බවට චෝදනා කරමින් මෙම වැඩ වර්ජනය අරම්භ කෙරුණා. ,,ඊට අදාලව ප‍්‍රවාහන රාජ්‍ය අමාත්‍ය අශෝක් අබේසිංහ සමග අද දිනයේ සාකච්ඡාවක් පැවති අතර හෙට දිනයේ අග‍්‍රාමාත්‍ය ලේකම්වරයා සහ විෂයභාර අමාත්‍යවරයා සමග ද සාකච්ඡා පැවැත්වීමට නියමිතයි. ,,කෙසේ වෙතත් නෙත් නිවුස් වාර්තාකරුවන් සදහන් කලේ දිවයිනේ ප‍්‍රධාන නගර කිහිපයක ලංගම බස් ධාවනය අඩාල වී තිබුණද බොහෝ ප‍්‍රදේශ වල බස් ධාවනය සාමන්‍ය පරිදි සිදුවූ බවයි."}
{"title":"පෞද්ගලික දේශපාලන න්‍යාය පත‍්‍ර ගැන ජනපතිගෙන් ප‍්‍රකාශයක්","authors":["තරංග රුක්ෂාන් ජයසේකර "],"date":{"year":"2019","month":"06","date":"12"},"views":"1586","content":"පෞද්ගලික දේශපාලන න්‍යාය පත‍්‍ර වලට රටේ සංවර්ධනය යටපත් කිරීමට ඉඩදිය නොහැකි බව ජනාධිපති මෛතී‍්‍රපාල සිරිසේන මහතා පවසනවා.,,ජනාධිපතිවරයා පෙන්වා දෙන්නේ පරිසරය හා වන සම්පත ආරක්ෂා කර ගැනීම වෙනුවෙන් තමන් තීන්දු තීරණ රැසකට එළඹියේ රටේ ජනතාවගේ හුස්ම ගැනීමේ අයිතිය තහවරු කිරීමට බවයි.,,එම තීන්දු තීරණ පිළිබද තමාට පහර දෙමින් අපවාද එල්ල කළද වන සම්පත රැක ගැනීමේ වගකීම කිසිවෙකුට බැහැර කළ නොහැකි වගකීමක් බවට අද පත්ව ඇති බව ජනාධිපතිවරයා ප‍්‍රකාශ කළා.,,ඒ අද පස්වරුවේ පැවැති සාරවත් දේශයක වාපි සංග‍්‍රාමයේ කුරුණෑගල දිස්ති‍්‍රක් සමාරම්භක අවස්ථාවට එක් වෙමින්."}
{"title":"දින 52කට පසු කොච්චිකඩේ දේවස්ථානය යළි විවෘත වෙයි","authors":["තරංග රුක්ෂාන් ජයසේකර"],"date":{"year":"2019","month":"06","date":"12"},"views":"1303","content":"පාස්කු ඉරිදා බෝම්බ ප‍්‍රහාරය හේතුවෙන් වසා දැමුණු කොච්චිකඬේ ශාන්ත අන්තෝනි දේවස්ථානය ප‍්‍රතිසංස්කරණය කිරීමෙන් පසු අද යළි විවෘත කෙරුණා.,,ඒ, ත‍්‍රස්ත ප‍්‍රහාරයෙන් දින 52කට පසුවයි. පාස්කු ඉරිදා දේව මෙහෙයට පැමිණි සිටි කිතුණු බැතිමතුන් ඉලක්ක කර ගනිමින් පෙරවරු 8.45ට පමණ කොච්චිකඬේ දේවස්ථානය තුළ බෝම්බයක් පුපුරා ගියා.,,ඉන් වටිනා මිනිස් ජීවිත අහිමි වූවා පමණක් නොව දේවස්ථානයටද දැඩි අලාභ හානි සිදු වූවා.,,ඉන් අනතුරුව නාවික හමුදාවේද දායකත්වයෙන් යළි ගොඩ නැගුණු කොච්චිකඬේ ශාන්ත අන්තෝනි දේවස්ථානය අද පස්වරුවේ ආසිරි ගන්වා යළි විවෘත කරනු ලැබුවේ අගරදගුරු මැල්කන් කාදිනල් රංජිත් හිමිපාණන් විසින්., ,,,,අද පැවැති මෙම අස්ථාව සදහා ඉකුත් දා ත‍්‍රස්ත ප‍්‍රහාරයෙන් ජීවිත අහිමි වූ පුද්ගලයින්ගේ ඥාතීන් මෙන්ම තුවාල ලැබූ පුද්ගලයින් ඇතුළු විශාල පිරිසක් එක්ව සිටියා."}
{"title":"හිස්බුල්ලාගේ කාලයේ කාත්තන්කුඩිය අරාබිකරණයකට ලක් වුණා - නීතීඥ අබ්දුල් යුවයිස්","authors":["තරංග රුක්ෂාන් ජයසේකර"],"date":{"year":"2019","month":"06","date":"12"},"views":"2179","content":"නැගෙනහිර පළාත් හිටපු ආණ්ඩුකාර එම්. එල්. ඒ. එම් හිස්බුල්ලාගේ කාලය තුලදී කාත්තන්කුඩි ප‍්‍රදේශය අරාබියේ ස්වරූපයක් ගනිමින් තිබූ බව කාත්තන්කුඩි මුස්ලිම් පල්ලි සහ ඉස්ලාම් සම්මේලනයේ සභාපති නීතිඥ අබ්දුල් යුවයිස් පවසනවා.,,ඒ පාස්කු ඉරිදා ප‍්‍රහාරය පිළිබද සොයා බැලීමට පත්කළ පාර්ලිමේන්තු විශේෂ කාරක සභාව හමුවේ සාක්ෂි දෙමින්.,,එහිදි ඔහු ප‍්‍රකාශ කර ඇත්තේ 5 ශ්‍රේණියට පමණක් අධ්‍යාපනය සම්පූර්ණ කරඇති සහරාන් 2005 දී වැරදි චර්යා හේතුවෙන් පාසලෙන් පවා ඉවත් කළ බවයි.,,2017 වසරේ මාර්තු මාසයේ වෙනත් මත දරන ජනතාවට විරුද්ධව සහරාන් ව්‍යාපාරයක් ආරම්භ කළ බවත් ඔහුගේ අනුගාමිකයින් පිහි සහ කඩු භාවිත කළ බවත් සභාපතිවරයා ප‍්‍රකාශ කර තිබෙනවා.,,එහෙත් සහරාන් අත්අඩංගුවට පත් නොවූූ බවයි කාත්තන්කුඩි මුස්ලිම් පල්ලි සහ ඉස්ලාම් සම්මේලනයේ සභාපති නීතිඥ අබ්දුල් යුවයිස් ප‍්‍රකාශ කර ඇත්තේ."}
{"title":"රිෂාඩ්, සාලි සහ හිස්බුල්ලාට එරෙහි පැමිණිලි භාර ගැනීම අවසන් - ලද පැමිණිලි 21 න් 11 ක් රිෂාඩ්ට එරෙහිව","authors":["දිල්ශාන් තුෂාර ","තරංග රුක්ෂාන්"],"date":{"year":"2019","month":"06","date":"12"},"views":"1409","content":"හිටපු අමාත්‍ය රිෂාඞ් බදියුදීන් සහ හිටපු ආණ්ඩුකාරවරුන් වන අසාද් සාලි හා එම් එල් ඒ එම් හිස්බුල්ලාට එරෙහිව පොලිස් මූලස්ථානයේ පිහිටුවා ඇති ති‍්‍රපුද්ගල කමිටුවට පැමිණිලි 21 ලැබී තිබෙනවා.,,පැමිණිලි භාර ගැනීමේ කටයුතු අදින් අවසන් වූණා.  ඉන් පැමිණිලි 11 ක් ලැබී ඇත්තේ හිටපු අමාත්‍ය රිෂාඞ් බදියුදීන්ට එරෙහිවයි. හිටපු ආණ්ඩුකාර අසාද් සාලිට එරෙහිව ලැබී ඇති පැමිණිලි සංඛ්‍යාව 5 ක්.,,හිටපු ආණ්ඩුකාර එම් එල් ඒ එම් හිස්බුල්ලාට එරෙහිව ලැබී ඇත්තේ පැමිණිලි 2 ක් පමණයි. මේ, ලැබුණු පැමිණිලි සම්බන්ධයෙන් මාධ්‍ය වෙත අදහස් දැක්වූ පොලිස් මාධ්‍ය ප‍්‍රකාශක පොලිස් අධිකාරි රුවන් ගුණසේකර., ,,,,ජ්‍යෙෂ්ඨ පොලිස් අධිකාරිවරයෙකුගේ ප‍්‍රධානත්වයෙන් යුත් මෙම කමිටුව පත් කෙරුණේ ඉකුත් 4 වනදායි. එම කමිටුව වෙත අද දිනයේද පැමිණිලි කිහිපයක් ඉදිරිපත් කෙරුණා. එක් පැමිණිල්ලක් ඉදිරිපත් කළේ පිවිතුරු හෙළ උරුමයේ නායක පාර්ලිමේන්තු මන්තී‍්‍ර උදය ගම්මන්පිලයි.,,, ,,මේ අතර පාර්ලිමේන්තු මන්තී‍්‍ර රෝෂාන් රණසිංහ ද හිටපු අමාත්‍ය රිෂාඞ් බදියුදීන්ට එරෙහිව පැමිණිල්ලක් භාර දුන්නා. නෙත් එෆ් එම් අන්ලිමිටඞ් වැඩසටහනට අද සහභාගී වන්නේ ද රොෂාන් රණසිංහ මන්තී‍්‍රවරයායි. වැඩසටහන රාතී‍්‍ර 7.30ට ප‍්‍රචාරය කෙරෙනවා."}
{"title":"ජනපති අගමැති කඹ ඇදිල්ලක - රට අරාජික බව විපක්ෂ නායක කියයි","authors":["දිල්ශාන් තුෂාර ","තරංග රුක්ෂාන්"],"date":{"year":"2019","month":"06","date":"12"},"views":"1116","content":"ජනාධිපතිවරයාගේ සහ අගමැතිවරයාගේ කඹ ඇදිල්ල හේතුවෙන් රට අරාජික වී ඇතැයි විපක්ෂ නායක මහින්ද රාජපක්ෂ මහතා පවසනවා.,,ඒ, ගාල්ලේදී මාධ්‍යවේදීන් ඇසූ ප‍්‍රශ්න වලට පිළිතුරු ලබාදෙමින්. ,,,,මුස්ලිම් මන්තී‍්‍රවරුන් ආණ්ඩුවෙන් ඉවත්වීම වැරදි කි‍්‍රයාවක් බව තමන් හමුවූ අවස්ථාවේ ඔවුන්ගේ මුහුණට ප‍්‍රකාශ කළ බව විපක්ෂ නායකවරයා මෙහිදි ප‍්‍රකාශ කළා."}
{"title":"මංතීරු නීතිය කැඩූ 582 කට නඩු","authors":["දිල්ශාන් තුෂාර ","තරංග රුක්ෂාන්"],"date":{"year":"2019","month":"06","date":"12"},"views":"2131","content":"මංතීරු නීතිය උල්ලංඝනය කළ රියදුරන්ට එරෙහිව නඩු 582ක් ලබාගෙන ඇතැයි පොලීසිය පවසනවා.,,ඒ ඊයේ පස්වරුවේ පැය 2ක කාලයක් සිදුකළ මෙහෙයුමකදීයි.,,පොලිස් මාධ්‍ය ප‍්‍රකාශක පොලිස් අධිකාරි රුවන් ගුණසේකර පැවසුවේ කොළඹ නාගරික රථ වාහන කොට්ඨාසයේ නිලධාරීන් 495 දෙනෙකු කොළඹ නගරයේ සිදුකළ මෙම මෙහෙයුම් වලට එක්වූ බවයි. ,,මංතීරු නීතිය තවදුරටත් කි‍්‍රයාත්මක බවත් ඊට සහය වන ලෙසත් පොලීසිය මෙහිදි රියදුරන්ගෙන් ඉල්ලා සිටියා."}
{"title":"\tමුස්ලිම් මන්තී‍්‍රවරු ගැන යුරෝපා සංගමය කණගාටුවෙන්","authors":["තරංග රුක්ෂාන් ජයසේකර"],"date":{"year":"2019","month":"06","date":"12"},"views":"3643","content":"කැබ්නට් මණ්ඩලයෙන් ඉවත්වූ මුස්ලිම් මන්තී‍්‍රවරුන් සම්බන්ධයෙන් සිය කණගාටුව පල කරන බව යුරෝපා සංගමය නියෝජනය කරන තානාපතිවරුන් පවසනවා,,. ඒ, අද පෙරවරුවේ අරලිය ගහ මන්දිරයේදී අග‍්‍රාමාත්‍ය රනිල් වික‍්‍රමසිංහ මහතා මුණ ගැසුනු අවස්ථාවේදීයි. ඉවත් වූ මුස්ලිම් මන්තී‍්‍රවරුන් යළි කඩිනමින් ආණ්ඩුව හා එක්වනු ඇතැයි තමන් අපේක්ෂා කරන බවයි තානාපතිවරුන් එහිදි ප‍්‍රකාශ කර ඇත්තේ. ,,මේ අතර ඉකුත් දා මාධ්‍යවල පළවූ වෛරී ප‍්‍රකාශයන් පිළිබදව සදහන් කර ඇති ඔවුන් පෙන්වා දී ඇත්තේ එවැනි මාධ්‍ය වාර්තා මගින් තත්ත්වය තවත් උග‍්‍ර අතට පත්වන බවයි.,,ශී‍්‍ර ලංකාව හමුවේ ඇති ත‍්‍රස්ත තර්ජන හා අන්තවාදය මැඩ පැවැත්වීමට අරමුදල් ලබා දීමට සූදානම් බවයි යුරෝපා සංගමයේ තානාපතිවරුන් වැඩිදුරටත් ප‍්‍රකාශ කර ඇත්තේ. ,,මේ අතර මෙම හමුව පිළිබද ප‍්‍රංශය, ජර්මනිය, ඉතාලිය, නෙදර්ලන්තය, ස්විස්ටලන්තය, නෝර්වේ  සහ රුමේනියාව යන තානාපති කාර්යාල හා එක්සත් රාජධානියේ මහ කොමසාරිස් කාර්යාලය අද පස්වරුවේ ඒකාබද්ධ නිවේදනයක්ද නිකුත් කළා.,,එහි දැක්වෙන්නේ ශී‍්‍ර ලංකාවේ මුස්ලිම් ප‍්‍රජාව ඉලක්ක කර ගනිමින් කි‍්‍රයාත්මක දේශපාලනික සහ ආගමික බලපෑම් පිළිබද දැඩි අවධානයක් යොමුවී ඇති බවයි."}
{"title":"මඩකලපුව පෞද්ගලික විශ්ව විද්‍යාලය රජයට පවරා ගැනීමට ඇති හැකියාව සොයා බලන්න : අගමැති","authors":["දිනුක් හේවාවිතාරණ"],"date":{"year":"2019","month":"06","date":"12"},"views":"2643","content":"මඩකලපුව ප්‍රදේශයේ පිහිටුවා ඇති පෞද්ගලික විශ්ව විද්‍යාලය, විශ්ව විද්‍යාල පනතේ 70 (F) වගන්තිය යටතේ රජයට පවරා ගැනීමට ඇති හැකියාව පිළිබඳව සොයා බලා වාර්තාවක් ලබා දෙන ලෙස නීතිපති ජනාධිපති නීතිඥ දප්පුල ලිවේරා වෙත ලියා දන්වන ලෙස අග්‍රාමාත්‍ය රනිල් වික්‍රමසිංහ මහතා විසින් අග්‍රාමාත්‍ය ලේකම් සමන් ඒකනායකට අද (12 ) උපදෙස් දුන් බව අග්‍රාමාත්‍ය කාර්යාල ආරංචි මාර්ග ප්‍රකාශ කරයි. ,,අදාල උසස් අධ්‍යාපන ආයතනයේ අයිතිකරුවන් දිගින් දිගටම පසුගියදා කළ ආකාරයේ ජනවර්ග සහ ආගමික කොටස් අතර අසමගිය ඇතිවන සුළු ප්‍රකාශ ප්‍රචාරය කිරීම සිදු කරන්නේ නම්, විශ්ව විද්‍යාල පනතේ 70 F වගන්තිය යටතේ එකී හිමිකරුවන් විසින් පාලනය කරනු ලබන උසස් අධ්‍යාපන ආයතනය රජයට පවරා ගත හැකිදැයි සොයා බලන ලෙස මෙහිදී නීතිපතිවරයා ගෙන් විමසා ඇති බවයි වාර්තා වන්නේ.,,ඊයේ (ජුනි 11) සිවිල් සංවිධාන සහ වෘත්තීය සමිති නියෝජිතයන් සමග අරලියගහ මන්දිරයේදී පැවැති සාකච්ඡාවේදීද නැගෙනහිර හිටපු ආණ්ඩුකාර මොහොමඩ් හිස්බුල්ලා විසින් කාත්තන්කුඩියේදි සිදුකර තිබු ප්‍රකාශ රජය තරයේ හෙළා දකින බව අගමැතිවරයා විසින් ප්‍රකාශ කොට තිබිණි. ජාතිවාදී කතා දැන්වත් නතර කළ යුතු බවත්,ඒවායින් සිදු වන්නේ විශාල හානියක් බවත් එහිදී ඔහු පැවසීය. ,,\"අප කටයුතු කළ යුත්තේ,ශ්‍රි ලංකිකයින් වශයෙනුයි. මේ රටේ උපාධි ලබා දෙන ආයතන පිහිටුවීමේ බලය ඇත්තේ රජයට පමණයි.ඒ නිසා නැගෙනහිර අරම්භ කිරිමට යන විශ්වවිද්‍යාලය රජයට පවරා ගන්නවා.\" යැයි ද අග්‍රාමාත්‍යවරයා එහිදී වැඩි දුරටත් ප්‍රකාශ කොට තිබිණි."}
{"title":"ලංකාවේ අරාබි පාසලක් ආරම්භ කරන්න \"කිංග්ස්බරි බෝම්බකරු\" අයදුම්පතක් සකස් කරලා ","authors":["දිනුක් හේවාවිතාරණ"],"date":{"year":"2019","month":"06","date":"12"},"views":"3001","content":"කොළඹ කිංග්ස්බරි හෝටලය තුලදි ඉකුත් පාස්කු ඉරිදා බෝම්බය පුපුරුවා හරින ලැබු මොහොමඩ් අසාම් මොහොමඩ් මුබාරක් හෙවත් අබ්දුල්ලා නම් ත්‍රස්තවාදියා අවසන් වරට රැඳී සිටි කොළොන්නාව, ජයන්ති මාවතේ නිවසේ තිබි මෙරට අරාබි පාසල් ආරම්භ කිරිම සදහා පුරවන ලද අයදුම්පතක් ඇතුළු ලේඛණ සොයා ගැනිමට හැකිවු බව අපරාධ පරික්ෂණ දෙපාර්තමේන්තුව කොටුව මහේස්ත්‍රාත් අධිකරණයට අද (12) දැනුම් දෙනු ලැබුවා.,,ශ්‍රි ලංකාවේ අරාබි පාසල් ආරම්භ කිරිමට අදාල අයදුම්පතේ ලේකම්වරයා ලෙස අත්සන් තබා තිබු ඉමුරා ලෙබ්බේ මොහොමඩ් සාජිත් නැමැත්තාද මේ වන විට අපරාධ පරික්ෂණ දෙපාර්තමේන්තුව විසින් අත්අඩංගුවට ගත් බව අධිකරණයට කරුණු වාර්තා කර සිටියා.,,මොහොමඩ් අසාම් මොහොමඩ් මුබාරක් හෙවත් අබ්දුල්ලා ඇතුළු සැකකරුවන් එඩෙරමුල්ල හා නින්දවුර් ප්‍රදේශයන් හි පිහිටි ආරක්ෂිත නිවාස වල රැදි සිට ඇති බවත් නුවර එළියේදි සොයා ගනු ලැබු පුහුණු කදවුරේදි අවි පුහුණුවද ලබා ඇති බව අපරාධ පරික්ෂණ දෙපාර්තමේන්තුව මෙහිදි අධිකරණයට කරුණු වාර්තා කරුණු ලැබුවා.,,ඉමුරා ලෙබ්බේ ගෙන් සිදුකරනු ලැබු ප්‍රශ්න කිරිම් වලදි මොහොමඩ් අසාම් මොහොමඩ් මුබාරක් නම් බෝම්බකරු 2014 වර්ෂයේදි ජාතික තව්හිත් ජමාත් සංවිධානය සමග එක්වු බවට කරුණු හෙලිවු බව අපරාධ පරික්ෂන දෙපාර්තමෙන්තුව වාර්තාකර සිටියා.,,බෝම්බකරු සමග අවි පුහුණුව ලැබු කාත්තන්කුඩියේ පදිංච් සේනුල් ආබ්දීන් මොහොම්මදු ජසීල් නැමැත්තාද ඉකුත් මැයි මස 30 වෙනිදා අත් අඩංගුවට ගෙන මේ වන විට රැදවුම් නියෝග යටතේ ප්‍රශ්න කරමින් සිටින බව අපරාධ පරික්ෂණ දෙපාර්තමේන්තුව අධිකරණයට වාර්තා කර සිටියා."}
{"title":"මිනුවන්ගොඩ කලූ අජිත් ඝාතනයේ ප‍්‍රධාන සැකකරු හීනටියන සංඛ අත්අඩංගුවට","authors":["හේමන්ත කහවලගේ","තරංග රුක්ෂාන් ජයසේකර"],"date":{"year":"2019","month":"06","date":"12"},"views":"1722","content":"පාතාල කල්ලි සාමාජිකයෙකු වූ අජිත් කුමාර නොහොත් කලූ අජිත් නැමැත්තා වෙඩි තබා ඝාතනය කිරීමේ සිද්ධියේ ප‍්‍රධාන සැකකරු වන හීනටියන සංඛ  නැමැති තවත් පාතාල කල්ලි සාමාජිකයෙකු අත්අඩංගුවට ගෙන තිබෙනවා.,,ඒ, මීගමුව ප‍්‍රදේශයේදීයි. පොලිස් ත‍්‍රස්ත විමර්ශන කොට්ඨාශය විසින් සැකකරු අද අත්අඩංගුවට ගනු ලැබූ බවයි පොලීසිය සදහන් කළේ.,,කලූ අජිත් නැමැත්තා ඉකුත්දා ජාඇල ඒකල මහවත්ත ප‍්‍රදේශයේදී වෙඩිතබා ඝාතනය කෙරුණා. සිද්ධිය සම්බන්ධයෙන් මීට පෙරද ඒකල ප‍්‍රදේශයේදී තවත් සැකකරුවෙකු පොලීසිය විසින් අත්අඩංගුවට ගනු ලැබුවා."}
{"title":"තවත් හිටපු රාජ්‍ය නිලධාරීන් දෙදෙනෙකුට ස්ථීර ති‍්‍රපුද්ගල මහාධිකරණයේ නඩු","authors":["අධිකරණ වාර්තාකරු"],"date":{"year":"2019","month":"06","date":"12"},"views":"1418","content":"ජනාධිපති කාර්ය මණ්්ඩල හිටපු ප‍්‍රධානි ආචාර්ය කුසුම්දාස මහානාම හා රාජ්‍ය දැව සංස්ථාවේ හිටපු සභාපති පී. දිසානායකට එරෙහිව ස්ථීර ති‍්‍රපුද්ගල මහාධිකරණයේ නඩු පැවරීමට අගවිනිසුරුවරයා අල්ලස් කොමිසමට අවසර ලබාදී තිබෙනවා.,,ඒ, කන්තලේ සීනි සමාගමට අයත් යන්ත‍්‍ර සූත‍්‍ර හා ගොඩනැගිලි පවරා දීමට අනුමැතිය ලබාදීම සදහා ඉන්දියානු සමාගමකින් රුපියල් කෝටි 54ක අල්ලසක් ඉල්ලා ඉන් කෝටි 2ක් ලබාගත් බව කියන සිද්ධියක් සම්බන්ධයෙන්.,,අල්ලස් කොමිසම කළ ඉල්ලීමක් සලකා බලමින් මෙලෙස ඔවුන්ට එරෙහිව ස්ථීර ති‍්‍රපුද්ගල මහාධිකණයේ නඩු පැවරීමට අගවිනිසුරු ජයන්ත ජයසූරිය මහතා අවසර ලබාදී තිබෙනවා.,,අල්ලස් කොමිසම අදාල ඉල්ලීම කළේ මෙම නඩුව කොළඹ ප‍්‍රධාන මහේස්ත‍්‍රාත් අධිකරණයේ කැදවූ අවස්ථාවේදීයි."}
{"title":"ලෝක කුසලානයේ  ඕස්ටේ‍්‍රලියා - පකිස්තාන තරගය ඇරඹෙයි","authors":["සමීර ගොඩපිටිය","තරංග රුක්ෂාන්"],"date":{"year":"2019","month":"06","date":"12"},"views":"1155","content":"ලෝක කුසලාන කි‍්‍රකට් තරගාවලියේ  ඕස්ටේ‍්‍රලියාව සහ පකිස්තානය අතර තරගය දැන් පැවැත්වෙනවා.,,ඒ එංගලන්තයේ කවුන්ටි ග‍්‍රව්න්ඞ් කී‍්‍රඩංගණයේදීයි. කාසිය වාසිය දිනූ පකිස්තාන කණ්ඩායම පළමුවෙන් පන්දුවට පහර දීමට  ඕස්ටේ‍්‍රලියාවට ආරාධනා කළා.,,අද තරගයට කණ්ඩායම් දෙකම එක්වන්නේ වෙනස්කම් දෙකක් සහිතවයි. ඒ අනුව ඔස්ටේ‍්‍රලියානු කණ්ඩායමේ ඇඩම් සම්පා වෙනුවට නේතන් ලයන් අද තරගයට කැදවා තිබෙනවා.,,පකිස්තානයද අද තරගයට එක්වන්නේ එක් වෙනස්කමක් සමගින්.,,ඒ අනුව ශඩාබ් ඛාන් වෙනුවට ශහීන් අෆ්රීඩි කණ්ඩායමට කැදවා තිබෙනවා.  ,,ලෝක කුසලාන කි‍්‍රකට් ඉතිහාසයේ  ඕස්ටේ‍්‍රලියාව සහ පකිස්තානය අවස්ථා 9කදී එකිනෙකා හමුවී තිබෙනවා.,,එයින් තරග 5ක ජය  ඕස්ටේ‍්‍රලියාව සතු වෙද්දි, පකිස්තානයට ජය ගැනීමට හැකිව ඇත්තේ තරග 4ක් පමණයි."}
{"title":"අගමැති සිංගප්පූරුවට යයි","authors":["ටී.කේ.ජී කපිල - කටුනායක"],"date":{"year":"2019","month":"06","date":"12"},"views":"1842","content":"දින 3ක සංචාරයක් සඳහා අග‍්‍රාමාත්‍ය රනිල් වික‍්‍රමසිංහ මහතා අද (12) දහවල් සිංගප්පූරුව බලා පිටත්ව ගියා.,,අග‍්‍රාමාත්‍යවරයා සමග තවත් දෙදෙනෙකු මෙම සංචාරය සදහා පිටත්ව ගිය බවයි කටුනායක ගුවන්තොටුපල නෙත් නිවුස් වාර්තාකරු පැවසුවේ."}
{"title":"වර්ජනයේ නිරත ලංගම සේවකයින්ට සාකච්ඡාවක්","authors":["හර්ෂිකා සංජීවනී","ලහිරු කපුගේ"],"date":{"year":"2019","month":"06","date":"12"},"views":"1616","content":"වැඩ වර්ජනයක නිරතවන ලංගම සේවකයින් සාකච්ඡාවක් සඳහා කැඳවා ඇති බව ප‍්‍රවාහන හා සිවිල් ගුවන් සේවා රාජ්‍ය අමාත්‍ය අශෝක් අබේසිංහ පවසනවා. ,,ජාතික සේවක සංගමයට අයත් ලංගම සේවකයින් ඊයේ (11) මධ්‍යම රාති‍්‍රයේ සිට වැඩ වර්ජනයක නිරත වන්නේ තමන්ට ලබාදුන් උසස්වීම් වලට අදාලව වැටුප් ද වැඩි කරන ලෙස ඉල්ලමින්.,,කෙසේ වෙතත් රාජ්‍ය අමාත්‍ය අශෝක් අබේසිංහ පැවසුවේ ඔවුන්ගේ ඉල්ලීම් ඉටු කිරීම සඳහා මේ වනවිටත් පියවර ගෙන ඇති බවයි.,,ලංගම සේවකයින්ගේ මෙම වැඩ වර්ජනය සම්බන්ධයෙන් නෙත් නිවුස් කල විමසීමකදී ලංකා ගමනා ගමන මණඩලයේ සභාපති උපාලි මාරසිංහ පැවසුවේ වර්ජනය හේතුවෙන් ගාල්ල, මහරගම හා කළවාන යන ප‍්‍රදේශවල ලංගම ඩිපෝවල කටයුතු අඩාල වී ඇති බවයි. එහෙත් අනෙත් සියලූ දිස්ති‍්‍රක්කවල කටයුතු සාමාන්‍ය පරිදි සිදුවන බවද ඔහු ප‍්‍රකාශ කළා."}
{"title":" තැපැල් සේවා හා මුස්ලිම් ආගමික කටයුතු අමාත්‍ය ධූරයේ වැඩ බැලීමට එජාපයෙන් නමක් යෝජනා කරයි - ජනපතිගෙන් මෙතෙක් ප්‍රතිචාරයක් නෑ","authors":["හේමන්ත කහවලගේ"],"date":{"year":"2019","month":"06","date":"12"},"views":"2955","content":"අබ්දුල් හලීම් ඉවත් වීමෙන් පුරප්පාඩු වූ තැපැල් සේවා හා මුස්ලිම් ආගමික කටයුතු අමාත්‍ය ධූරයේ වැඩ බැලීමට අමාත්‍ය රංජිත් මද්දුමබණ්ඩාර පත් කිරීමට යෝජනා වී තිබෙනවා.,,එම යෝජනාව එක්සත් ජාතික පක්ෂය විසින් ජනාධිපතිවරයා වෙත ඉදිරිපත් කර ඇති බවයි වාර්තා වන්නේ.,,කෙසේ වෙතත් ඒ සම්බන්ධයෙන් ජනාධිපතිවරයා මෙතෙක් ප‍්‍රතිචාරයක් දක්වා නැහැ.,,මුස්ලිම් අමාත්‍යවරුන් ධූරවලින් ඉල්ලා අස්වීමත් සමග පුරප්පාඩු වූ අමාත්‍යංශ සඳහා ඉකුත් දා වැඩ බලන අමාත්‍යවරුන් පත් කෙරුණා. එහෙත් අබ්දුල් හලීම් විෂයභාර අමාත්‍යවරයා ලෙස කටයුතු කළ තැපැල් සේවා හා මුස්ලිම් ආගමික කටයුතු අමාත්‍යංශය සඳහා මෙතෙක් වැඩ බලන අමාත්‍යවරයෙකු හෝ පත්කර නැහැ."}
{"title":"වයඹ පළාතේ වෛද්‍යවරුන් කුරුණෑගල රෝහල ඉදිරිපිට විරෝධයක","authors":["හර්ෂිකා සංජීවනී","ලහිරු කපුගේ"],"date":{"year":"2019","month":"06","date":"12"},"views":"1642","content":"වයඹ පළාතේ වෛද්‍යවරුන් මේ වනවිට කුරුණෑගල ශික්ෂණ රෝහල ඉදිරිපිටදී උද්ඝෝෂණයක නිරත වනවා.,,ඒ, සෞඛ්‍ය අමාත්‍ය රාජිත සේනාරත්නට එරෙහිව රජයේ වෛද්‍ය නිලධාරීන්ගේ සංගමය විසින් ප‍්‍රකාශයට පත්කර ඇති විරෝධතා සතියට සමගාමීව සහ වෛද්‍ය සෙයිගු සියාබ්දීන් මොහොමඞ් සාෆිට එරෙහි පරීක්ෂණ සඳහා ජනාධිපති කොමිසමක් පත් කරන ලෙස බල කරමින්.,,මේ අතර සිසේරියන් සැත්කම් අතරතුර මව්වරුන් වන්ද්‍යකරණයට ලක් කළ බවට චෝදනා එල්ල වී සිටින වෛද්‍ය සෙයිගු සියාබ්දීන් මොහොමඞ් සාෆිට එරෙහිව මේ වනවිට පැමිණිලි 942ක් ලැබී තිබෙනවා.,,කුරුණෑගල ශික්ෂණ රෝහලේ අධ්‍යක්ෂ වෛද්‍ය සරත් වීරබණ්ඩාර පැවසුවේ ඊයේ (11) දිනය වනවිට කුරුණෑගල රෝහල වෙත පැමිණිලි 790ක් ලැබී තිබුණු බවයි. දඹුල්ල මූලික රෝහල වෙත ඊයේ (11) දිනය වන විට පැමිණිලි 151ක් ලැබී තිබුණා. අද පෙරවරුවේද එක් පැමිණිල්ලක් ලැබුණු බවයි දඹුල්ල මූලික රෝහලේ ප‍්‍රකාශිකාවක් කියා සිටියේ."}
{"title":"පැමිණිළි භාර ගැනීම අද 04ට අවසන්","authors":["ලහිරු කපුගේ"],"date":{"year":"2019","month":"06","date":"12"},"views":"1360","content":"හිටපු අමාත්‍ය රිෂාඞ් බදියුදීන් සම්බන්ධයෙන්, පොලිස් මූලස්ථානයේ පිහිටුවා ඇති ති‍්‍රපුද්ගල කමිටුවට තවත් පැමිණිල්ලක් ඉදිරිපත් කරන බව සුරකිමු ශී‍්‍ර ලංකා සංවිධානය පවසනවා.,,එහි සභාපති පූජ්‍ය පාහියන්ගල ආනන්ද සාගර හිමියන් පැවසුවේ පැමිණිල්ල ඉදිරිපත් කිරීමෙන් පසු එම ස්ථානයේදී අග‍්‍රාමාත්‍ය රනිල් වික‍්‍රමසිංහ මහතාට එරෙහිව නිහඩ සත්‍යකි‍්‍රයාවක ද නිරත වන බවයි. ,,හිටපු අමාත්‍ය රිෂාඞ් බදියුදීන්ට සහ හිටපු ආණ්ඩුකාරවරුන් වන අසාද් සාලි හා එම්. එල්. ඒ. එම්. හිස්බුල්ලාට එරෙහිව පැමිණිලි භාර ගැනීම සඳහා පොලිස් මූලස්ථානයේ පිහිටුවා ඇති ති‍්‍රපුද්ගල කමිටුවට පැමිණිලි භාර ගැනීම අද (12) පස්වරු 4.00ට අවසන් වනවා.,,ජ්‍යෙෂ්ඨ පොලිස් අධිකාරිවරයෙකුගේ ප‍්‍රධානත්වයෙන් යුත් මෙම කමිටුව පත් කෙරුණේ ඉකුත් 4 වැනිදායි. ඊයේ දිනය වනවිට එම කමිටුවට පැමිණිලි 11ක් ලැබී තිබුණා. ඉන් පැමිණිලි 7ක් ඉදිරිපත් වී ඇත්තේ හිටපු අමාත්‍ය රිෂාඞ් බදියුදීන්ට එරෙහිවයි. අසාද් සාලිට එරෙහිව පැමිණිලි 3ක් සහ එම්. එල්. ඒ. එම්. හිස්බුල්ලාට එරෙහිව එක් පැමිණිල්ලක් ඉදිරිපත්ව තිබුණා."}
{"title":"වදක තනතුරට තේරෙන දස දෙනෙකු STF වෙත බාරදීමට නියමිතයි ","authors":["නිශාන් ද සිල්වා"],"date":{"year":"2019","month":"06","date":"12"},"views":"2599","content":"වදක තනතුරට සම්මුඛ පරීක්ෂණ මගින් තෝරාගත් පිරිස අතරින් අවසන් සුදුස්සන් 04 දෙනෙකු තෝරාදීම පොලිස් විශේෂ කාර්ය බලකාය වෙත පැවරීමට බන්ධනාගාර දෙපාර්තමේන්තුව තීරණය කර තිබෙනවා.,,වදක තනතුරට සම්මුඛ පරීක්ෂණ මගින් තෝරාගත් 26 දෙනා ඊයේ (11) ප‍්‍රායෝගික පුහුණු වැඩමුළුවකට කැඳවා තිබුණා. එම 26 දෙනා අතරින් 24 දෙනෙකු ඊට එක්ව සිටි බවයි බන්ධනාගාර ආරංචි මාර්ග සඳහන් කළේ.,,එම වැඩමුළුවේදී ක‍්‍රියාත්මක වූ ආකාරය මත තෝරාගත් 10 දෙනෙකු පොලිස් විශේෂ කාර්ය බලකාය මගින් පවත්වන විශේෂ පුහුණුවකට යොමු කිරීමට නියමිතයි. වදක තනතුරට අවශ්‍ය පරිදි එම විශේෂ පුහුණුව සැලසුම් කර ඇති බවයි බන්ධනාගාර ආරංචි මාර්ග පැවසුවේ.,,අදාළ පුහුණුවේදී විශේෂ දක්ෂතා දක්වන සිව් දෙනෙකු වදක තනතුර සඳහා තෝරාදීම විශේෂ කාර්ය බලකාය වෙත පවරා ඇති බව එම ආරංචි මාර්ග අනාවරණ කළා. ඔවුන් අතරින් දෙදෙනෙකු වදක තනතුරේ රාජකාරී සඳහා බඳවා ගැනීමට නියමිතයි. ,,මේ අතර පුනරුත්ථාපන හා බන්ධනාගාර ප‍්‍රතිසංස්කරණ අමාත්‍යංශයේ ලේකම්වරයා සහ බන්ධනාගාර කොමසාරිස් ජනරාල්වරයා ඊයේ (11) වැලිකඩ බන්ධනාගාරයේ සිරකරුවන් එල්ලා මරණ ස්ථානය පරීක්ෂාවකට ලක්කර ඇති බවද වාර්තා වුණා."}
{"title":"මිනුවන්ගොඩ කලහකාරී සිද්ධියට අත්අඩංගුවට ගත් 07කට ඇප","authors":["ටෝනි කරුණානායක"],"date":{"year":"2019","month":"06","date":"12"},"views":"816","content":"මිනුවන්ගොඩ කලහකාරී සිද්ධිය සම්බන්ධයෙන් අත්අඩංගුවට ගෙන සිටි සැකකරුවන් 07 දෙනෙකු අද (12) දිනයේ ඇප මත මුදා හැරුණා.,,මිනුවන්ගොඩ අධිකරණයට ඉදිරිපත් කර තිබූ සැකකරුවන් 07 දෙනාට එක් අයෙකුට රුපියල් ලක්ෂ 02 බැගින් ශරීර ඇප නියම කිරීමටයි එහිදී  මිනුවන්ගොඩ මහේස්ත්‍රාත්වරයා නියෝග කළේ.,,තවත් දෙදෙනෙකු සම්බන්ධයෙන් විමර්ශන අවසන් වී නොමැති බැවින් එළඹෙන 19 වැනිදා දක්වා ඔවුන් දෙදෙනා යළි රිමාන්ඩ් කිරීමටද නියෝග කළා.,,පසුගිය දිනවල මිනුවන්ගොඩ ප්‍රදේශයේ ඇති වූ කලහකාරී සිද්ධිය පාලනය කිරීමට අදාළව මෙම සැකකරුවන් අත්අඩංගුවට ගෙන තිබුණා."}
{"title":"රන්ජන්ට එරෙහි නඩුව ගැන ශ්‍රේෂ්ඨාධිකරණයෙන් නීතිපතිට නියෝගයක්","authors":["අධිකරණ වාර්තාකරු"],"date":{"year":"2019","month":"06","date":"12"},"views":"1432","content":"අධිකරණයට අපහාස කිරීමේ චෝදනා සම්බන්ධයෙන් නියෝජ්‍ය අමාත්‍ය රන්ජන් රාමනායකට එරෙහිව පවරා ඇති නඩුවක් සම්බන්ධයෙන් චෝදනා ඇතුළත් ආඥාවක් මාසයක් ඇතුළත ගොනු කරන ලෙසට ශ්‍රේෂ්ඨාධිකරණය අද (12) නීතිපතිවරයාට නියෝග කළා.,,පසුගිය දිනක පුද්ගලික රූපවාහිනී නාලිකාවක විකාශනය වූ වැඩසටහනකදී රන්ජන් රාමනායක ශ්‍රේෂ්ඨාධිකරණයේ විභාග වෙමින් පැවැති ජනාධිපතිවරයා විසින් පාර්ලිමේන්තුව විසුරුවා හැරීමට එරෙහිව ගොනු කර ඇති මූලික අයිතිවාසිකම් පෙත්සම්වලට අදාළව කරන ලද ප්‍රකාශයකින් අධිකරණයට අපහාසයක් සිදු වී ඇති බවට ලද පැමිණිල්ලක් අනුව මෙම නඩුව ගොනු  කර තිබෙනවා. ,,එහිදී පංච පුද්ගල විනිසුරු මඩුල්ලේ විනිසුරුවරුන් තිදෙනෙකුගේ තීන්දුව තම පාර්ශ්වයට වාසි සහගත ලෙසට ලැබෙනු ඇති බවට රන්ජන් රාමනායක ප්‍රකාශ කර තිබු බවයි අධිකරණ වාර්තාකරු සඳහන් කළේ.,,අද මෙම නඩුව අගවිනිසුරු ජයන්ත ජයසූරිය ප්‍රමුඛ ත්‍රිපුද්ගල විනිසුරු මඩුල්ලක් හමුවේ කැඳවු අවස්ථාවේ තම සේවාදායකයාට එරෙහිව ඉදිරිපත් කරන චෝදනා ප්‍රතික්ෂේප කරන බවත් ඒ ප්‍රකාශයෙන් යම් හෙයකින් අධිකරණයට බලපෑමක් සිදු වූවා නම් ඒ සම්බන්ධයෙන් කණගාටුව පල කරන බවයි සඳහන් කර ඇත්තේ.,,ඒ අනුව මෙම පෙත්සම ජූලි මස 30 වැනි දා කැඳවීමට ශ්‍රේෂ්ඨාධිකරණය නියෝග කළා.,,මෙම ප්‍රකාශයේ බැලූ බැලීමට ආණ්ඩුක්‍රම ව්‍යවස්ථාවේ 105 ව්‍යවස්ථාව අනුව අධිකරණයට අපහාස කිරීමක් කර ඇති බවට නීතිපතිවරයා මීට පෙර අවස්ථාවකදී පවසා සිටයා."}
{"title":"දකුණේ සිට උතුරට පිරිත් රථයක් පිටත් වේ ","authors":["හේමන්ත කහවලගේ"],"date":{"year":"2019","month":"06","date":"12"},"views":"1254","content":"උතුර දකුණ බුදුන් දකින පොසොන් උදානය පිංකම් මාලාව, ඓතිහාසික කවුඩුමුන්න රජමහ විහාරස්ථානයෙන් ඊයේ (11) ආරම්භ කෙරුණා.,,ඒ පිළිබඳව කරුණු දැක්වූ දඹදෙණිය කවුඩුමුන්න රජමහා විහාරාධිපති ශ‍්‍රාස්ත‍්‍රපති ගින්නලියේ ආයුපාල ස්වාමීන් වහන්සේ සඳහන් කළේ \"උතුර දකුණ බුදුන් දකින පොසොන් උදානය කියලා ඓතිහාසික කවුඩුමුන්න රජමහ විහාරස්ථානයෙන් කන්කසන්තුරේ දක්වා පිරිත් දේශනා කරමින් යෑමයි අපේ අරමුණ.  ඊයේ රාත්‍රියේ ආරම්භ කෙරුණු පරිත්‍රාණ ධර්ම දේශනාවෙන් අනතුරුව අද (12) උදෑසන පිරිස් රථයක පිරිත් දේශනා කරමින් දඹදෙණිය, අලව්ව, වරකාපොළ, රුවන්වැල්ල, අවිස්සාවේල්ල, රත්නපුරය දක්වා යනවා. පළවෙනි දවස එහෙම නිමා කරනවා. දෙවැනි දවස බෙලිඅත්ත දක්වා ගමන් කරනවා. තුන්වැනි දවස කන්කසන්තුරේ දක්වා ගිහින් නවතිනවා. ඉන්පසු උතුරේ ඉතා දිළිඳු  දරුවන් 300කට පාසල් පොත් බෙදා දීලා.. දුප්පත් පවුල් වෙත ආධාර දීම ආදී වැඩසටහනක් සිදු කරනවා. ඉන් අනතුරුව 14 වැනිදා හවස 2.00ට පිරිත් දුම්රිය පිටත් වෙනවා. පිරිත් දුම්රිය අනුරාධපුරයට පිටත් වෙලා අනුරාධපුරයේදී මහාපිරිත් සඡ්ඡායනයකින් මෙම වැඩසටහන නිමාවට පත්වෙනවා. \" යනුවෙනි."}
{"title":"\"නම් කියවෙන අය මීළඟට කැඳවන්න වෙනවා\"","authors":["ලහිරු කපුගේ"],"date":{"year":"2019","month":"06","date":"12"},"views":"2920","content":"හිටපු පොලිස්පති එන්. කේ. ඉලංගකෝන් සහ තවත් රජයේ නිලධාරීන් කිහිපදෙනෙකු ඉදිරියේදී පාස්කු ඉරිදා ප‍්‍රහාරය සම්බන්ධයෙන් සොයා බලන පාර්ලිමේන්තු විශේෂ කාරක සභාව හමුවට කැඳවීමට තීරණය කර තිබෙනවා.,,නෙත් නිවුස් කළ කරුණු විමසීමක දී එම කාරක සභාවේ සාමාජික, පාර්ලිමේන්තු මන්ත‍්‍රී වෛද්‍ය නලින්ද ජයතිස්ස මේ බව කියා සිටියා. ,,එහිදී \"ඔවුන් සම්බන්ධයෙන් යම් යම් තොරතුරු මේ සාක්ෂි විභාගයේදී කියවෙනකොට ඒ අය ඉදිරියේදී කැඳවීමට සිදු වෙනවා. මේ අතර සංවිධාන කිහිපයක් මේ සිද්ධිය සම්බන්ධයෙන් සාක්ෂි දෙන්න කැමතියි කියලා ඉල්ලලා තියෙනවා. \" යනුවෙන් සඳහන් කළා."}
{"title":"හිස්බුල්ලාව විවේචනය නොකළ හේතුව SB පවසයි","authors":["ලහිරු කපුගේ","සමන්ත කුමාර"],"date":{"year":"2019","month":"06","date":"12"},"views":"2497","content":"නැගෙනහිර පළාත් හිටපු ආණ්ඩුකාර එම්. එල්. ඒ. එම්. හිස්බුල්ලා කාත්තන්කුඩි ප‍්‍ර‍්‍රදේශයේ දී පසුගියා සිදු කළ ප‍්‍රකාශය සමාව දිය නොහැකි ප‍්‍රකාශයක් බව පාර්ලිමේන්තු මන්ත‍්‍රී එස්. බී. දිසානායක පවසනවා.,,ඒ සම්බන්ධයෙන් ශ‍්‍රී ලංකා නිදහස් පක්ෂයේ සභාපතිවරයා ලෙස ජනාධිපතිවරයා විනය ක‍්‍රියාමාර්ග ගත යුතු බවයි මන්ත‍්‍රීවරයා නෙත් නිවුස් වෙත කියා සිටියේ. ,,හිටපු ආණ්ඩුකාර එම්. එල්. ඒ. එම්. හිස්බුල්ලාගේ ක‍්‍රියාකාරකම් සම්බන්ධයෙන් විවේචනයක් සිදු නොකලේ ඔහු සම්බන්ධයෙන් තීරණයක් ගැනීම ජනාධිපතිවරයා වෙත භාරදී තිබීම හේතුවෙන් බවද පාර්ලිමේන්තු මන්ත‍්‍රී එස්. බී. දිසානායක පැවසුවා. ,,එහිදී \"ඔහු අපේ පක්ෂයේ සාමාජිකයෙක්. පක්ෂයේ මධ්‍යමකාරක සභිකයෙක්. හැබැයි.. ලංකාවේ විතරයි අපි සුළු ජාතිය ලෝකෙ අපි මහජාතියක් කියලා හිස්බුල්ලා ඒ කරපු ප්‍රකාශය මේ වෙලාවේ ඉතාම භයානක ජනතාව ප්‍රකෝප කරවන ප්‍රකාශයක්. මේ නිසා ඔහු පිළිබඳ විනය ක්‍රියාමාර්ගයක් පක්ෂ මට්ටමින් ගන්න කියලා ජනාධිපතිතුමාගෙන් අපි ඉල්ලන්න බලාපොරොත්තු වෙනවා.\" යනුවෙන් සඳහන් කළා."}
{"title":"කැබිනට් රැස්වීමේ අවුලට තීන්දුවක් ගන්න හැටි එජාපය කියයි ","authors":["සමන්ත කුමාර","ලහිරු කපුගේ"],"date":{"year":"2019","month":"06","date":"12"},"views":"3557","content":"අමාත්‍ය මණ්ඩල රැස්වීම දිගින් දිගටම නොපැවැත්වුවහොත් ඒ සම්බන්ධයෙන් ගත යුතු ක‍්‍රියාමාර්ග පාර්ලිමේන්තුව මගින් තීරණය කරන බව එක්සත් ජාතික පක්ෂය පවසනවා.,,පාස්කු ඉරිදා ප‍්‍රහාරය සම්බන්ධයෙන් සොයා බලන පාර්ලිමේන්තු විශේෂ කාරක සභාව හමුවට රාජ්‍ය නිලධාරීන් කැඳවන්නේ නම් තමන් අමාත්‍ය මණ්ඩල රැස්වීමට සහභාගී නොවන බව ජනාධිපති මෛත‍්‍රීපාල සිරිසේන මහතා මීට පෙර ප‍්‍රකාශ කළා.,,ඒ අනුව ඊයේ (11) දිනයේ පැවැත්වීමට නියමිතව තිබූ අමාත්‍ය මණ්ඩල රැස්වීම පැවැත්වුණේ නැහැ. ඒ සම්බන්ධයෙන් නෙත් නිවුස් කළ කරුණු විමසීමක දී එක්සත් ජාතික පක්ෂ මහ ලේකම්, අමාත්‍ය අකිල විරාජ් කාරියවසම් අද (12) මෙලෙස අදහස් දක්වා සිටියා.,,එහිදී \"කැබිනට් මණ්ඩලය පාර්ලිමේන්තුවට වග කියන්න ඕනෙ. ජනාධිපතිතුමාත් පාර්ලිමේන්තුවට වග කියන්න ඕනේ. ඒ නිසා මේ පාර්ලිමේන්තුවෙන් අපිට අවශ්‍ය වුණොත් තීන්දු තීරණ ගන්න පුළුවන්.. ඉදිරියේදී මේ සම්බන්ධයෙන් අපි කුමණ ක්‍රියාමාර්ගයක් ගන්නවාද කියලා.\"  යනුවෙන් සඳහන් කළා. ,,විධායකය හා ව්‍යවස්ථාදායකය අතර මතුව ඇති ගැටුම හේතුවෙන් රට අරාජික වී ඇති බව ශ‍්‍රී ලංකා පොදුජන පෙරමුණ ඊයේ පැවැත්වූ මාධ්‍ය හමුවක දී පාර්ලිමේන්තු මන්ත‍්‍රී ආචාර්ය බන්දුල ගුණවර්ධන පැවසුවා. ඒ සම්බන්ධයෙන් ද එක්සත් ජාතික පක්ෂ මහ ලේකම්, අමාත්‍ය අකිල විරාජ් කාරියවසම් ප‍්‍රතිචාර දැක්වූවා.,,එහිදී කියා සිටියේ ජනාධිපතිවරයා සිටින මතය පිළිබඳව එතුමා සමග ඉදිරියේදී සාකච්ඡා කර තීරණයක් ගැනීමට නියමිතව ඇති බවයි."}
{"title":"යළි අමාත්‍ය ධූර භාර ගන්නට නම් කටයුතු සිදුවිය යුතු ආකාරය මුස්ලිම් මන්ත්‍රිවරු පැහැදිළි කරයි","authors":["සමන්ත කුමාර","ලහිරු කපුගේ"],"date":{"year":"2019","month":"06","date":"12"},"views":"5870","content":"අමාත්‍ය ධුරවලින් ඉවත් වූ මුස්ලිම් මන්ත‍්‍රීවරුන්ට එල්ල වී ඇති චෝදනා සම්බන්ධයෙන් සිදු කෙරෙන විමර්ශනයකින් පසු ඔවුන් නිවැරදිකරුවන් බව ඔප්පු වුවහොත් යළි අමාත්‍ය ධුර භාර ගැනීමට ඔවුන් සූදානම් බව පාර්ලිමේන්තු මන්ත‍්‍රී ඒ. එච්. එම්. ෆවුසි පවසනවා.,,සිය මන්ත‍්‍රී කණ්ඩායම ගනු ලැබූ තීරණය සම්බන්ධයෙන් සියලූ පාර්ශ්ව දැනුවත් කිරීමට ද කටයුතු කරන බවයි මන්ත‍්‍රීවරයා නෙත් නිවුස් වෙත කියා සිටියේ.,,අමාත්‍ය ධුරවලින් ඉවත් වූ මුස්ලිම් මන්ත‍්‍රීවරුන් ඇතුළු පාර්ලිමේන්තුව නියෝජනය කරන මුස්ලිම් මන්ත‍්‍රීවරුන් කණ්ඩායමක් ඊයේ මල්වතු - අස්ගිරි පාර්ශ්වවල මහා නාහිමිවරුන් ඇතුලු සංඝරත්නය සහ රාමඤ්ඤ මහා නිකායේ මහා නාහිමියන්ද බැහැ දුටුවා. ඒ සම්බන්ධයෙන් නෙත් නිවුස් කළ කරුණු විමසීමක දී පාර්ලිමේන්තු මන්ත‍්‍රී ඒ. එච්. එම්. ෆවුසි මෙම අදහස් දැක්වුවා."}
{"title":"හාලිඇළ නගරයේ තිබූ පැරැණි නුග ගස ගිනිගෙන විනාශ වෙයි","authors":["පාලිත ආරියවංශ"],"date":{"year":"2019","month":"06","date":"12"},"views":"1880","content":"හාලිඇළ නගරයේ බණ්ඩාරවෙල මාර්ගයේ තිබූ පැරැණි නුග ගස ඊයේ (11) රාත්‍රියේ හදිසි ගිනි ගැනීමකට ලක්ව විනාශ වී තිබෙනවා.,,බදුල්ල මහනගර සභාවේ ගිනි නිවන ඒකකය පැමිණ ගින්න නිවීමට උත්සාහ කළද ඒ වන විටත් නුග ගස ගිනිගෙන විනාශ වී තිබූ බවයි වාර්තා වුණේ.,,නුග ගස අසළ සිටින වෙළදුන් විසින් නුග ගස ආසන්නයේ කසල එක්රැස් කර ගිනි තැබීමක් සිදුකර ඇති අතර අදාළ ගින්න ඒ නිසා හටගත් එකක්දැයි සැක කරන බවයි හාලිඇළ පොලිසිය පැවසුවේ.,,නුග ගස ඉදරියේ ඇති වෙළදසැල්වල සවිකර තිබෙන ආරක්ෂක කැමරා උපයෝගී කරගනිමින් වැඩිදුර විමර්ශන සිදුකරන බවද හාලිඇළ පොලිසිය සඳහන් කළා."}
{"title":"බෙල්ලන්විල ඇසළ පෙරහැර මංගල්‍ය මෙවරත්","authors":["හේමන්ත කහවලගේ"],"date":{"year":"2019","month":"06","date":"11"},"views":"1313","content":"බෙල්ලන්විල ඇසළ පෙරහැර මංගල්‍ය මෙවරත් උත්කර්ෂවත් අයුරින් පැවැත්වීමට කටයුතු සංවිධාන කර තිබෙනවා. ඒ පිළිබදව කරුණු දැක්වූ බෙල්ලන්විල රජමහ විහාරාධිපති ආචාර්ය බෙල්ලන්විල ධම්ම රතන ස්වාමීන් වහන්සේ."}
{"title":"රතන හිමි මඩකළපුව පෞද්ගලික විශ්ව විද්‍යාලයේ නිරීක්ෂණ චාරිකාවක","authors":["සමන්ත කුමාර"],"date":{"year":"2019","month":"06","date":"11"},"views":"2649","content":"පාර්ලිමේන්තු මන්ත්‍රී පූජ්‍ය අතුරලියේ රතන හිමියන් ඇතුලු පිරිසක් අද මඩකළපුව ප්‍රදේශයේ ඉදිකර ඇති පෞද්ගලික විශ්ව විද්‍යාලයේ නිරීක්ෂණ චාරිකාව නිරත වුණා. කෙසේ වෙතත් එම පිරිසිට මුල් අවස්ථාවේ විශ්ව විද්‍යාලයට ඇතුළු වීමට ආරක්ෂක අංශ ඉඩ ලබා දුන්නේ නැහැ. ,,,,පැයක පමණ කාලයක් ගත වීමෙන් පසු රතන හිමියන් ඇතුළු පිරිසට මාධ්‍ය නොමැතිව විශ්ව විද්‍යාලය නිරීක්ෂණය කිරීමට ආරක්ෂක අංශ ඉඩ ලබාදුන්නා. ඉන් අනතුරුව පූජ්‍ය අතුරලියේ රතන හිමියන් මාධ්‍ය වෙත අදහස් පළකළේ මෙලෙසයි."}
{"title":"පළමුව එන මැතිවරණය ගැන එජාපය සහ ශ්‍රීලනිපය වාදයක","authors":["සමන්ත කුමාර"],"date":{"year":"2019","month":"06","date":"11"},"views":"2227","content":"මැතිවරණ කොමිසම සහ දේශපාලන පක්ෂ නියෝජිතයන් අතර සාකච්ඡාවක් අද රාජගිරිය මැතිවරණ මහලේකම් කාර්යාලයේදී පැවැත්වුණා. ඒ, ඉදිරියේදී පැවැත්වීමට නියමිත මැතිවරණ සම්බන්ධයෙන්. සාකච්ඡාවෙන් අනතුරුව අදහස් දැක්වූ එක්සත් ජනතා නිදහස් සන්ධාන මහලේකම් පාර්ලිමේන්තු මන්ත්‍රී මහින්ද අමරවීර.,,,,එක්සත් ජාතික පක්ෂය වෙනුවෙන් එම සාකච්ඡාවට එක්වූ කැබිනට් නොවන අමාත්‍ය අජිත් පී පෙරේරා ද මෙහිදී අදහස් පළ කළා. ,,,,ශ්‍රී ලංකා පොදුජන පෙරමුණ වෙනුවෙන් හිටපු අමාත්‍ය බැසිල් රාජපක්ෂ එම සාකච්ඡාවට එක්වුණා. පොදුජන පෙරමුණේ ජනාධිපති අපේක්ෂකයා කවුරුන්දැයි එහිදි මාධ්‍යවේදීන් ඔහුගෙන් ප්‍රශ්ණ කළා."}
{"title":"අද මධ්‍යම රාත්‍රියේ සිට CTB බස් වර්ජනයක් ","authors":["සමන්ත කුමාර"],"date":{"year":"2019","month":"06","date":"11"},"views":"3311","content":"ලංකා ගමනා ගමන මණ්ඩලයේ  ජාතික සේවක සංගමයේ සේවකයන් අද (11) මධ්‍යම රාත්‍රියේ සිට වර්ජනයක් ආරම්භ කිරීමට තීරණය කර තිබෙනවා. ඒ ලබා දී් ඇති උසස් වීම් වලට අදාල වැටුප් ලබාදෙන ලෙස ඉල්ලමින්.,,එම සංගමයේ නියෝජිතයන් සිරිකොත එක්සත් ජාතික පක්ෂ මූලස්ථානය ඉදිරිපිට ඊයේ දිනයේ උපවාසයක ද නිරත වනවා.  සිය ඉල්ලීම් සම්බන්ධයෙන් මෙතෙක් පැවැති සාකච්ඡා අසාර්ථක වීම හේතුවෙන් වෘත්තීය ක්‍රියාමාර්ගයට එළඹෙන බවයි එම සංගමයේ නියෝජිතයන් නෙත් නිවුස් වෙත කියා සිටියේ."}
{"title":"කැබිනට් රැස්වීම නොපැවත්වේ - විධායකය සහ ව්‍යවස්ථාදායකයේ ගැටුම උඩු දුවා ඇති බව පොහොට්ටුව කියයි","authors":["දිල්ශාන් තුෂාර "],"date":{"year":"2019","month":"06","date":"11"},"views":"990","content":"විධායකය සහ ව්‍යවස්ථාදායකය අතර හටගෙන ඇති ගැටුම හේතුවෙන් රට අරාජික තත්ත්වයට පත්ව ඇති බව ශ්‍රී ලංකා පොදුජන පෙරමුණ පවසනවා. එම පක්ෂය අද පැවැත්වූ මාධ්‍ය හමුවකට එක්වෙමින් පාර්ලිමේන්තු මන්ත්‍රී ආචාර්ය බන්දුල ගුණවර්ධන පැවසුවේ ආණ්ඩුකරණය පිළිබද දැවැන්තම අර්බුදය මේ වනවිට මතු වී ඇති බවයි. ,,,,මහින්ද රාජපක්ෂ මහතාගේ ප්‍රධානත්වයෙන් ඉකුත් සැප්තැම්බර් මාසයේ පිහිටවූ ආණ්ඩුව ක්‍රියාත්මක වූයේ නම් මේ වනවිට මැතිවරණයක් පවත්වා රට ස්ථාවර කිරීමට හැකියාව පැවති බවද මන්ත්‍රීවරයා පෙන්වා දුන්නා."}
{"title":"පාර්ලිමේන්තු කමිටුව ජනාධිපතිවරයාට එරෙහිව පත්කරපු එකක් - නිදහස් පක්ෂ මහලේකම් කියයි ","authors":["මහේෂ් චතුරංග "],"date":{"year":"2019","month":"06","date":"11"},"views":"969","content":"පාස්කු ඉරිදා ප්‍රහාර මාලාව සම්බන්ධයෙන් සොයා බැලීමට පත්කළ පාර්ලිමේන්තු විශේෂ කාරක සභාව ජනාධිපතිවරයාට එරෙහිව ක්‍රියා කරන කමිටුවක් බව ශ්‍රී ලංකා නිදහස් පක්ෂය පවසනවා. එහි මහලේකම් පාර්ලිමේන්තු මන්ත්‍රී දයාසිරි ජයසේකර අද (11) පැවැති මාධ්‍ය හමුවකදී මේ බව කියා සිටියා. ,,,,පාස්කු ඉරිදා ප්‍රහාර මාලාවට අදාලව අධිකරණය හමුවේ පෙත්සම් විභාග වන බැවින් මෙම සිද්ධිය සම්බන්ධයෙන් පාර්ලිමේන්තුවේදී සාකච්ඡාවට ගැනීමේ නීතිමය හැකියාවක් නොමැති බව ද පාර්ලිමේන්තු මන්ත්‍රී දයාසිරි ජයසේකර මෙහිදි සඳහන් කළා."}
{"title":"මුස්ලිම් ඇමතිවරුන් අරාබි මුස්ලිම්වරුන් ලෙස පෙනී සිටීම ගැටළුවක් :  අස්ගිරි පාර්ශවයේ අනුනායක  හිමි පවසයි ","authors":["හේරත් ඒකනායක - මහනුවර"],"date":{"year":"2019","month":"06","date":"11"},"views":"2730","content":"ශ්‍රී ලාංකීය මුස්ලිම්වරුන්ට වඩා මෙරට තුළ අරාබි මුස්ලිම්වරුන් ලෙස පෙනී සිටින පිරිස හේතුවෙන් ගැටලු සහගත තත්ත්වයක් නිර්මාණය වී ඇති බව අස්ගිරි පාර්ශවයේ අනුනායක පූජ්‍ය ආනමඩුවේ ධම්මදස්සි හිමියන් පවසනවා. අමාත්‍යධූර වලින් ඉල්ලා අස්වූ මුස්ලිම් මන්ත්‍රීවරුන් අද (11) මල්වතු අස්ගිරි පාර්ශව වල ස්වාමීන් වහන්සේලා බැහැදුටු අවස්ථාවේ අනු නාහිමියන් මේ බව කියා සිටියා.,,,,මෙහිදී අදහස් දැක්වූ පාර්ලිමේන්තු මන්ත්‍රී රාවුෆ් හකීම් කියා සිටියේ තමන් ඇතුළු පිරිස අමාත්‍යධූර වලින් ඉල්ලා අස්වූයේ රටේ ආරක්ෂාව තහවුරු කිරිමේ අරමුණින් බවයි. එම තීරණය ගනු ලැබුවේ සංකේතාත්මක පිළිවෙතක් ලෙස බවද මන්ත්‍රීවරයා කියා සිටියා., ,,.................................................,,ගත් තීරණය රටට අහිතකර වේ නම් නැවත සලකා බලනවා : මුස්ලිම් මන්ත්‍රීවරු මහනාහිමිවරුන් හමුවේ පවසයි ,,(11-06-2019 19:01),,තමන් ඇතුළු 9 දෙනෙකු අමාත්‍යධූර වලින් ඉල්ලා අස්වූයේ රටේ ආරක්ෂාව තහවුරු කිරිමේ අරමුණින් බව පාර්ලිමේන්තු මන්ත්‍රී රාවුෆ් හකීම් පවසනවා. එම තීරණය ගනු ලැබුවේ සංකේතාත්මක පිළිවෙතක් ලෙස බවයි මන්ත්‍රීවරයා කියා සිටියේ. එම තීරණයෙන් රටට වෙනත් අයුරකින් අහිතකර තත්ත්වයක් මතු වන්නේ නම් ඒ පිළිබද නැවත සලකා බලන බවද මන්ත්‍රීවරයා කියා සිටියා.,,අමාත්‍යධූර වලින් ඉවත් වීමට මුස්ලිම් මන්ත්‍රීවරුන් ගනු ලැබූ තීරණය සම්බන්ධයෙන් අද (11) මල්වතු හා අස්ගිරි පාර්ශව වල නායක ස්වාමීන් වහන්සේලා දැනුවත් කිරීමේ අවස්ථාවකට එක්වෙමින් පාර්ලිමේන්තු මන්ත්‍රී රාවූෆ් හකීම් මෙම අදහස් පළකළා. මහනාහිමිවරුන්ගේ අවවාද කිසිසේත් බැහැර නොකරන බවයි මන්ත්‍රීවරයා මෙහිදි වැඩිදුරටත් කියා සිටියේ.,,අස්ගිරි පාර්ශවයේ මහනායක අති පූජ්‍ය ගලගමු ශ්‍රී අත්තදස්සි හිමියන් මෙහිදි කියා සිටියේ එකම රටක මිනිසුන් සේ සිතා සියලු ජාතීන් රටතුළ ජීවත්විය යුතු බවයි. මතු වූ තත්ත්වයන් යටතේ සියලුම මුස්ලිම් අමාත්‍යවරුන් ඉල්ලා අස්වීම සුදුසු නොවන ක්‍රියාවක් බවද මහනාහිමියන් පෙන්වා දුන්නා."}
{"title":"මුස්ලිම් අමාත්‍යවරුන් ඉවත් වීම එජාපයේ උප්පර වැට්ටියක් - මහින්ද පෙන්වයි","authors":["සමන්ත කුමාර"],"date":{"year":"2019","month":"06","date":"11"},"views":"1885","content":"තමන් නායකත්වය දෙන ආණ්ඩුවක් යටතේ මොනම ත්‍රස්තවාදයකටවත් රටතුළ ඉඩක් නොදෙන බව විපක්ෂ නායක මහින්ද රාජපක්ෂ මහතා පවසනවා. “පාස්කු ඉරිදා ත්‍රස්ත ප්‍රහාරයේ දේශපාලනික පසු කම්පන\" මැයින් විපක්ෂ නායකවරයා නිකුත් කළ මාධ්‍ය නිවේදනයක මේ බව සඳහන්.,,මේ වනවිට මෙරට මුස්ලිම් ප්‍රජාව හා වෙනත් ආගම් අදහන ප්‍රජාව අතර විශාල අන්‍යෝන්‍ය අවිශ්වාසයක් ගොඩනැගී ඇති බවයි විපක්ෂ නායකවරයා පෙන්වා දෙන්නේ. කුරුණෑගල රෝහලේ මුස්ලිම් වෛද්‍යවරයෙක් අන්තවාදී ආගමික මතවාදය නිසා මුස්ලිම් නොවන මව්වරුන් වඳ භාවයට පත්කළ බවට එල්ල වන චෝදනාව හේතුවෙන් එම අවිශ්වාසය ඉතාම භයානක මානයකට යමින් පවතින බවද විපක්ෂ නායකවරයා පෙන්වා දෙනවා. මෙවැනි අවස්ථාවක රටේ නායකයන් මෙන්ම මුස්ලිම් නායකයින්ද වගකීමෙන් කටයුතු කලයුතු බවයි මහින්ද රාජපක්ෂ  මහතා නිකුත් කළ නිවේදනයේ දැක්වෙන්නේ. ,,මුස්ලිම් අමාත්‍යවරයෙකුට විරුද්ධව විශ්වාසභංගයක් ඉදිරිපත් වූ විට සියලුම මුස්ලිම් අමාත්‍යවරුන් ඉල්ලා අස්වීම පාර්ලිමේන්තු සම්ප්‍රදාය නොවන බවද විපක්ෂ නායකවරයා පෙන්වා දෙනවා. එක්සත් ජාතික පක්ෂ ආණ්ඩුව මෙම අවස්ථාවේ ඉදිරියේ එන ජනාධිපතිවරණය ඉලක්ක කරගනිමින් මුස්ලිම් දේශපාලඥයින් පෙළගස්වන බව මෙයින් පැහැදිලි වන බවද මහින්ද රාජපක්ෂ මහතා නිකුත් කළ නිවේදනයේ සඳහන්. ,,වත්මන් ආණ්ඩුවට අවශ්‍ය වී ඇත්තේ 2015 ජනාධිපතිවරණයේදී නොයෙක් උප්පරවැට්ටි යොදා තමන් වටා සංවිධාන කරගත් මුස්ලිම් ඡන්ද පදනම ඊලග ජනාධිපතිවරණයේදී ද ඒ අයුරින් පවත්වා ගැනීම බවද විපක්ෂ නායක මහින්ද රාජපක්ෂ මහතා පෙන්වා දී තිබෙනවා."}
{"title":"ශ්‍රී ලංකාව සහ බංග්ලාදේශය අතර තරගය වර්ෂාව නිසා අත්හැර දැමේ (UPDATE)","authors":["සමන්ත කුමාර"],"date":{"year":"2019","month":"06","date":"11"},"views":"3288","content":"ලෝක කුසලාන ක්‍රිකට් තරගාවලියේ ශ්‍රී ලංකාව සහ බංග්ලාදේශය අතර අද (11) පැවැත්වීමට නියමිතව තිබූ තරගය වර්ෂාව හේතුවෙන් අතහැර දැමීමට සිදු වුණා.,,ඒ පිළිබද තොරතුරු එංගලන්තයේ නෙත් නිවුස් වාර්තාකරු ජනක අලහප්පෙරුමගෙන්.,,,,..........................................................,,අද තරගයටත් වර්ෂාවෙන් බාධා,,(11-06-2019 16:19),,ලෝක කුසලාන ක්‍රිකට් තරගාවලියේ ශ්‍රී ලංකාව සහ බංග්ලාදේශ කණ්ඩායම අතර තරගය ආරම්භ කිරීම තවදුරටත් ප්‍රමාද වී තිබෙනවා. ඒ තරගය පැවැත්වීමට නියමිත බ්‍රිස්ටල් ක්‍රීඩාංගණයට තවදුරටත් වැසි ඇද හැලීම හේතුවෙන්. ,,බ්‍රිස්ටල් ක්‍රීඩාංගණයේ යාර 30 සීමාව දක්වා තවදුරටත් වැසි ආවරණ යොදා තිබෙනවා. කාසිය වාසියද මෙතෙක් උරගා බැලුවේ නැහැ."}
{"title":"හොරොව්පතාන පොලිස් ස්ථානාධිපතිවරයාට අල්ලස් දීමට ගිය සැකකරු යළි රිමාන්ඞ්","authors":["අධිකරණ වාර්තාකරු "],"date":{"year":"2019","month":"06","date":"11"},"views":"949","content":"ජාතික තවුහීද් ජමාත් සංවිධානයේ සාමාජිකයෙකු වූ තම ඥාති පුත්‍රයා ඇප මත මුදා හරින ලෙස ඉල්ලා හොරොව්පතාන පොලිස් ස්ථානාධිපතිවරයාට අල්ලස් ලබාදීමට උත්සාහ කිරීමේ චෝදනා මත අත්අඩංගුවට ගත් සැකකරු මේ මස 18වනදා තෙක් යළි රක්ෂිත බන්ධනාගාර ගත කෙරුණා. ඒ කොළඹ ප්‍රධාන මහේස්ත්‍රාත් ලංකා ජයරත්නගේ නියෝගයකට අනුවයි.,,මෙලෙස රක්ෂිත බන්ධනාගාර ගත කෙරුණේ මොහොමඞ් සිෆාන් නැමැත්තෙක්. සැකකරු මජීඞ් මොහොමඞ් නියාස් නැමති සිය පුත්‍රයා ඇපමත මුදා හැරීම සඳහා රුපියල් ලක්ෂ 5ක මුදලක් ලබා දීමට පොරොන්දු වී තිබෙනවා. අත්තිකාරමක් ලෙස ඉන් රුපියල් ලක්ෂ දෙකහමාරක්, හොරොව්පතාන පොලිස් ස්ථානාධිපතිවරයාට ලබා දීමට පැමිණි අවස්ථාවේදී සැකකරු අත්අඩංගුවට ගැනුනේ ඉකුත් මැයි මස 5වනදායි."}
{"title":"හිටපු ඇමති හලීම්ගේ සොහොයුරෙක් සහරාන්ගේ කණ්ඩායමට සහය දුන් බවට සාලිගෙන් චෝදනා (UPDATE)","authors":["සමන්ත කුමාර "],"date":{"year":"2019","month":"06","date":"11"},"views":"3285","content":"තැපැල් සේවා හා මුස්ලිම් කටයුතු හිටපු අමාත්‍ය ඒ එච් එම් හලීම්ගේ සොහොයුරෙකු සහරාන් හෂීම් මෙහෙය වූ තවුහීද් ජමාත් සංවිධානයට සහය දක්වා ඇති බව බස්නාහිර පළාත් හිටපු ආණ්ඩුකාර අසාද් සාලි පවසනවා.,,පාස්කු ඉරිදා ප්‍රහාරය සම්බන්ධයෙන් සොයා බැලීමට පත්කළ පාර්ලිමේන්තු විශේෂ කාරක සභාව හමුවේ සාක්ෂි ලබා දෙමින් ඔහු මේ බව කියා සිටියා. ,, ,,................................................................,,පාර්ලිමේන්තු විශේෂ කාරක සභාව හමුවේ අසාද් සාලි සාක්ෂි දෙයි - කාත්තන්කුඩි පොලීසියටත් චෝදනා (UPDATE),,(11-06-2019 19:15),,පාස්කු ඉරිදා ප්‍රහාර සම්බන්ධයෙන් සොයා බලන විශේෂ පාර්ලිමේන්තු තේරීම් කාරක සභාව හමුවේ බස්නාහිර පළාත් හිටපු ආණ්ඩුකාර අසාද් සාලි අද සාක්ෂි ලබා දුන්නා. පැය 2ක පමණ කාලයක් හිටපු ආණ්ඩුකාරවරයා තේරීම් කාරක සභාව හමුවේ සාක්ෂි ලබාදුන් අතර එහිදි නැගුනු ප්‍රශ්න කිහිපයකට ඔහු පිළිතුරු ලබා දුන්නේ මෙලෙසයි. ,,,,සහරාන්ගේ කණ්ඩායමේ ක්‍රියා මැඩ පැවැත්වීමට කාත්තන්කුඩි පොලීසිය ක්‍රියාමාර්ග නොගත් බවද අසද් සාලි මෙහිදි කියා සිටියා. ,, ,,................................................,,අසාද් සාලි පාර්ලිමේන්තු විශේෂ කාරක සභාව හමුවේ සාක්ෂි ලබාදීම අරඹයි,,(11-06-2019 15:01),,බස්නාහිර පළාත් හිටපු ආණ්ඩුකාර අසාද් සාලි, පාස්කු ඉරිදා ප්‍රහාරය සම්බන්ධයෙන් විමර්ශනය කරන පාර්ලිමේන්තු විශේෂ කාරක සභාව හමුවේ මේ වනවිට සාක්ෂි ලබා දෙමින් සිටිනවා. එම කාරක සභාව අද (11) සාක්ෂි විමසීම ආරම්භ කළේ තුන්වන දිනටයි.,,පස්වරු 2.30ට පමණ හිටපු ආණ්ඩුකාරවරයා පාර්ලිමේන්තු විශේෂ කාරක සභාව හමුවේ සාක්ෂි ලබාදීම ආරම්භ කළ බවයි නෙත් නිවුස් වාර්තාකරු පැවසුවේ."}
{"title":"අනුරාධපුරයේ පාසල් 11ක්, ලබන 13 සිට 18 දක්වා වැසෙයි","authors":["පර්සි කුරුනේරු"],"date":{"year":"2019","month":"06","date":"11"},"views":"3721","content":"අනුරාධපුරය, මිහින්තලේ සහ තන්තිරිමලේ යන ප්‍රදේශවල පාසල් 11ක් ලබන 13වනදා සිට 18වනදා දක්වා වසා තැබීමට උතුරු මැද පළාත් අධ්‍යාපන දෙපාර්තමේන්තුව තීරණය කර තිබෙනවා. ඒ, පොසොන් උත්සව සමයේ විශේෂ ආරක්ෂක රාජකාරි සඳහා පිටපළාත්වලින් අනුරාධපුරයට පැමිණෙන පොලීසිය ඇතුළු ආරක්ෂක නිලධාරීන්ට නවාතැන් පහසුකම් සැපයීම සඳහායි.,,ඒ අනුව අනුරාධපුර අධ්‍යාපන කලාපයට අයත් අනුරාධපුර මධ්‍ය විද්‍යාලය, ස්වර්ණපාලි ජාතික පාසල, ශ්‍රීමත් වලිසිංහ හරිස්චන්ද්‍ර මහා විද්‍යාලය, සාන්ත ජෝසප් මහා විද්‍යාලය හා විවේකානන්ද මහා විද්‍යාලය එලෙස වසා තැබෙනු ඇති. ,,ඊට අමතරව සහීරා මහා විද්‍යාලය, මහා බෝධි විද්‍යාලය, දේවානම්පියතිස්ස මහා විද්‍යාලය සහ තන්තිරිමලේ විමලඥාණ විද්‍යාලය ද අදාළ දිනවල වසා තැබෙනවා. ගලෙන්බිඳුනුවැව අධ්‍යාපන කලාපයට අයත් මිහින්තලේ මහා විද්‍යාලය සහ කම්මලක්කුලම විද්‍යාලය ද වසා දැමීමටයි පියවර ගෙන ඇත්තේ. එම පාසල් අධ්‍යයන කටයුතු සඳහා ලබන 19වනදා යළි විවෘත කෙරෙනවා."}
{"title":"අද තරගයෙන් පසු ලසිත් මාලිංග යළි දිවයිනට","authors":[" කසුන් කැලුම්"],"date":{"year":"2019","month":"06","date":"11"},"views":"2645","content":"බංග්ලාදේශය සමග අද (11) පැවැත්වෙන ලෝක කුසලාන තරගයට සහභාගිවීමෙන් පසුව ලසිත් මාලිංග යළි දිවයිනට පැමිණීමට නියමිත බව ශ්‍රී ලංකා ක්‍රිකට් ආයතනය නිවේදනය කරනවා.,,සිය නැන්දනියගේ අවමංගල්‍ය උත්සවයට සහභාගිවීම සඳහා මෙසේ ලසිත් මාලිංග යළි දිවයිනට පැමිණෙන බවයි එම නිවේදනයේ දැක්වෙන්නේ. අවමංගල්‍ය උත්සවයෙන් පසුව යළිත් මාලිංග ශ්‍රී ලංකා කණ්ඩාම සමග එක්වීමට නියමිත අතර ලබන 15 වෙනිදා ඔස්ට්‍රේලියාව සමග පැවැත්වෙන තරගයට ඔහු සහභාගීවීමට නියමිතයි."}
{"title":"‘‘ජාතික ඩිජිටල් සංක‍්‍රාන්තිය” අද පස්වරුවේ එළිදැක්වේ","authors":["හර්ෂිකා සංජීවනී"],"date":{"year":"2019","month":"06","date":"11"},"views":"1668","content":"සුහුරු ශ‍්‍රී ලංකාවක් ගොඩනැගීම උදෙසා ජාතික සන්නිවේදන සේවා සැපයුම්කරු වන ශ‍්‍රී ලංකා ටෙලිකොම් සමූහය සූදානම් වනවා.,,‘‘ජාතික ඩිජිටල් සංක‍්‍රාන්තිය” ලෙස නම් කොට ඇති මෙම වැඩසටහන එළිදැක්වීම අද (11) පස්වරුවේ ජනාධිපති මෛත‍්‍රීපාල සිරිසේන මහතාගේ ප‍්‍රධානත්වයෙන් සිදු කෙරෙනවා.,,ඒ පිළිබඳව අදහස් දක්වන ශ‍්‍රී ලංකා ටෙලිකොම් සමූහයේ සභාපති කුමාරසිංහ සිරිසේන කියා සිටියේ ශ්‍රී ලංකා ටෙලිකොම් මේ රටේ තාක්ෂණයේ විශාලතම ආයෝජනය කරමින් රට ඩිජිටල්කරණය සඳහා අවශ්‍ය පහසුකම් සකස් කරමින් සිටින බවයි."}
{"title":"පාස්කු ඉරිදා ප‍්‍රහාරයෙන් මව්පියන් අහිමි වූ දරුවන්ට ශිෂ්‍යත්ව ප‍්‍රදානය කිරීම සඳහා ප්‍රසංගයක් - ප්‍රධාන අනුග්‍රාහකයා AIA ","authors":["ලහිරු කපුගේ"],"date":{"year":"2019","month":"06","date":"11"},"views":"363","content":"පාස්කු ඉරිදා ප‍්‍රහාරයෙන් මව්පියන් අහිමි වූ දරුවන්ට ශිෂ්‍යත්ව ප‍්‍රදානය කිරීම සඳහා ශ‍්‍රී ලංකා වාණිජ සංගමය සංවිධාන කරන සංගීත ප‍්‍රසංගයේ ප‍්‍රදාන අනුග‍්‍රාහකයා ලෙස AIA  රක්ෂණ සමාගම කටයුතු කරනවා.,,එම සංගීත ප‍්‍රසංගය ජූලි 13 වැනිදා පස්වරු 06.00ට කොළඹ බණ්ඩාරනායක සම්මන්ත‍්‍රණ ශාලාවේදී පැවැත්වීමටයි සැලසුම් කර ඇත්තේ.,,ඒ සඳහා AIA රක්ෂණ සමාගම සමග තවත් පාර්ශ්ව රැසක් අත්වැල් බැඳගෙන සිටිනවා. ,,එම සංගීත ප‍්‍රසංගය සම්බන්ධයෙන් අදහස් දැක්වූ කොළඹ බණ්ඩාරනායක සම්මන්ත‍්‍රණ ශාලාවේ අධ්‍යක්‍ෂ ජනරාල් සුනිල් දිසානායක කියා සිටියේ ඉතා උනන්දුවෙන් මෙම කාර්යය සඳහා සිය පාර්ශ්වය එක් වූ බවත් අදාළ පවුල් ගැන මේ වන විටත් සොයා බලා ඇති බවයි."}
{"title":"ළමා ශ‍්‍රමික වයස් සීමාව ඉහළ දමයි","authors":["සජිත් තිලකරත්න"],"date":{"year":"2019","month":"06","date":"11"},"views":"1765","content":"ළමා ශ‍්‍රමික වයස් සීමාව අවුරුදු 16 දක්වා ඉහළ නැංවීමට කම්කරු හා වෘත්තීය සබඳතා අමාත්‍යාංශය තීරණය කර තිබෙනවා.,,මේ දක්වා ළමා ශ‍්‍රමික වයස් සීමාව ලෙස සැලකුනේ අවුරුදු 14යි.,,වයස් සීමාව සංශෝධනය කිරීමට අදාළ කම්කරු නීති මේ වනවිට කෙටුම්පත් කර ඇති බවයි අමාත්‍යාංශ ලේකම් ආර්. ටී. ආර්. රාජපක්ෂ පැවසුවේ. ,,2025 වසර වනවිට මෙරටින් ළමා ශ‍්‍රමය තුරන් කිරීම අරමුණ බවද මෙහිදි ප‍්‍රකාශ කෙරුණා."}
{"title":"රටේ සියලු ජාතීන්ට පොදු නීතියක් ඉල්ලයි","authors":["සජිත් තිලකරත්න"],"date":{"year":"2019","month":"06","date":"11"},"views":"1456","content":"ජාතීන් අතර පවතින අර්බුද හේතුවෙන් ශ‍්‍රී ලංකාව සහ විදෙස් රටවල් සමග පවතින සබඳතාවලටද බලපෑම් එල්ල විය හැකි බව පාර්ලිමේන්තු මන්තී‍්‍ර මහින්ද අමරවීර පවසනවා.,,ඒ අනුව රටේ සියලු දෙනා වෙනුවෙන් කඩිනමින් පොදු නීතියක් සැකසිය යුතු බවයි මන්තී‍්‍රවරයා කියා සිටියේ. ඔහු මෙම අදහස් පළ කළේ හම්බන්තොට ප‍්‍රදේශයේ පැවැති උත්සවයකට එක්වෙමින්. ,,එහිදී \"අපිට යුද්ධයක් තිබුණා.. බටහිර සමහර රටවල් අපිට යුද්ධය නවත්වලා සාකච්ඡාවලට එන්න කිව්වා. ඒ රටවල් අපිට ආයුධ සල්ලිවලටවත් දුන්නේ නෑ. එහෙම තියෙද්දි මුස්ලිම් රටවල් රාශියක් ඇවිත් අපිට උදව් කළා. අපි ඒකත් අමතක කරන්න හොඳ නෑ. අදත් ඒ රටවල් අපිත් එක්ක ඉන්නවා.\" යනුවෙන්ද සඳහන් කළා."}
{"title":"බුද්ධි අංශ නිලධාරීන් කාරක සභාවට කැඳවීම ගැන විරුද්ධ විය නොහැකි බව එජාපය කියයි","authors":["රවින්ද්‍ර ලියනගේ"],"date":{"year":"2019","month":"06","date":"11"},"views":"2063","content":"පාර්ලිමේන්තුවේ කටයුතුවලට මැදිහත්වීමට විධායකයට අයිතියක් නොමැති බව එක්සත් ජාතික පක්ෂ පාර්ලිමේන්තු මන්තී‍්‍ර විජේපාල හෙට්ටිආරච්චි පවසනවා.,,පාස්කු ඉරිදා ප‍්‍රහාරය පිළිබඳ සොයා බැලීමට පත් කළ විශේෂ තේරීම් කාරක සභාව සම්බන්ධයෙන් මතුව ඇති තත්ත්වය පිළිබඳ අදහස් දක්වමින් මන්තී‍්‍රවරයා මේ බව කියා සිටියා. ,,එහිදී \"පාර්ලිමේන්තු තේරීම් කාරක සභාවක් නම් කලාම ඒකට රජයේ ඕනෑම තරාතිරමක නිලධාරියෙක් අනිවාර්යයෙන්ම සහභාගි වෙන්නට ඕනේ.  ඒකට ඇඟිලි ගහන්න විධායකයට පුළුවන්කමක් නෑ. \" යනුවෙන් ද සඳහන් කළා.,,,,ඔහු මෙම අදහස් පළ කළේ ගාල්ල ප‍්‍රදේශයේ පැවැති ජනහමුවකට එක්වෙමින්."}
{"title":"තී‍්‍රරෝද රථ ගාස්තු රුපියල් 10කින් ඉහළට","authors":["සජිත් තිලකරත්න"],"date":{"year":"2019","month":"06","date":"11"},"views":"1573","content":"පෙට‍්‍රල් මිල ඉහළ යාම සහ තවත් හේතු කිහිපයක් මත පළමු කිලෝ මීටරය සඳහා වන තී‍්‍රරෝද රථ ගාස්තු රුපියල් 10කින් වැඩි කිරීමට තී‍්‍රරෝද රථ සංගම් තීරණය කර තිබෙනවා.,,කෙසේවෙතත් දෙවන කිලෝ මීටරය සඳහා වන ගාස්තුවේ කිසිඳු වෙනසක් සිදු නොවන බවයි ලංකා ස්වයං රැකියා වෘත්තිකයින්ගේ ජාතික තී‍්‍රරෝද රථ සංගමයේ සභාපති සුනිල් ජයවර්ධන ප‍්‍රකාශ කළා. ,,මෙම තීරණයට ත්‍රීරෝද රථවල අමතර කොටස් මිල සහ ටයර්වල මිල ඉහළ යෑමත් බලපා ඇති බවද සඳහන් කළා. දැනට මගීන් ප්‍රවාහනය කිරීමේදී පළවෙනි කිලෝමීටරයට අය කරන ගාස්තුව රුපියල් 50ක් වන අතර දෙවන කිලෝමීටරයට රුපියල් 40ක් වනවා. නව වැඩි කිරීමට අනුව පළවෙනි කිලෝමීටරයට අය කරන ගාස්තුව රුපියල් 60ක් වනු ඇති.,,පවතින ආර්ථික තත්ත්වය හමුවේ තී‍්‍රරෝද රථ රියදුරන් සහ ඔවුන්ගෙන් යැපෙන්නන් දැඩි අපහසුතාවට පත්ව ඇති බව ද මෙහිදී ප‍්‍රකාශ කෙරුණා. ,,ඒ අනුව තමන්ට ඉන්ධන සහනයක් ලබා දෙන ලෙස ආණ්ඩුවෙන් ඉල්ලා සිටින බව ද ජාතික තී‍්‍ර රෝද රථ සංගමයේ සභාපතිවරයා ප‍්‍රකාශ කළා."}
{"title":"සිවිල් සංවිධාන කිහිපයක් කථානායකගෙන් ඉල්ලීමක් කරයි","authors":["හර්ෂිකා සංජීවනී"],"date":{"year":"2019","month":"06","date":"11"},"views":"2077","content":"පාස්කු ඉරිදා ප‍්‍රහාරය සම්බන්ධයෙන් සොයා බැලීමට පත් කළ පාර්ලිමේන්තු විශේෂ කාරක සභාවේ කටයුතු කිසිඳු බලපෑමකින් තොරව අඛණ්ඩව කර ගෙන යාමට අවකාශය සලසා දෙන ලෙස සිවිල් සංවිධාන කිහිපයක් කථානායක කරු ජයසූරිය මහතාගෙන් ඉල්ලා තිබෙනවා.,,ප‍්‍රධාන පෙළේ සිවිල් සංවිධාන ප‍්‍රධානීන් පිරිසක් ඊයේ (10) පස්වරුවේ කථානායකවරයා හමුවී මෙම ඉල්ලීම කළ බවයි කථානායක කාර්යාලය පැවසුවේ.,,පාර්ලිමේන්තු විශේෂ කාරක සභාව සම්බන්ධයෙන් මේ දක්වා විවිධ පාර්ශ්ව පළ කර ඇති අදහස් පාර්ලිමේන්තුවේ විශේෂ පක්ෂ නායක රැස්වීමේදී සැලකිල්ලට ගැනීමට අපේක්ෂා කරන බව කථානායක කරු ජයසූරිය මහතා එහිදී ප‍්‍රකාශ කර තිබෙනවා.,,සිවිල් සංවිධාන නියෝජිතයින්ගේ මතය ද පක්ෂ නායක රැස්වීමට ඉදිරිපත් කරන බවයි කථානායකවරයා ප‍්‍රකාශ කර ඇත්තේ. ,,අදාළ පාර්ලිමේන්තු විශේෂ කාරක සභාව පාර්ලිමේන්තු සංකීර්ණයේදී අද (11) පස්වරු 02.00ට යළි රැස් වනවා. බස්නාහිර පළාත් හිටපු ආණ්ඩුකාර අසාද් සාලි සහ ජමෙයිතුල්ලා උලමා සංවිධානයේ සභාපතිවරයා අද මෙම විශේෂ කාරක සභාව හමුවේ සාක්ෂි ලබා දීමට නියමිතයි. ඊට අමතරව කාත්තන්කුඩි ප‍්‍රදේශයේ මුස්ලිම් සංවිධාන කිහිපයක නියෝජිතයින් ද අද දිනයේ පාර්ලිමේන්තු විශේෂ කාරක සභාව හමුවේ සාක්ෂි ලබා දෙනු ඇති."}
{"title":"කෝටි 02ක අල්ලස් ගත් සිද්ධියේ මූලික පරීක්ෂණ අවසන් වේ","authors":["අධිකරණ වාර්තාකරු"],"date":{"year":"2019","month":"06","date":"11"},"views":"1248","content":"කන්තලේ සීනි සමාගමට අයත් යන්ත්‍ර සූත්‍ර සහ ගොඩනැගිලි පවරා දීමට අනුමැතිය ලබා දීමට ඉන්දියානු සමාගමකින් අල්ලස් වශයෙන් රුපියල් කෝටි 54ක් ඉල්ලා ඉන් රුපියල් කෝටි දෙකක් ලබා ගත් බව කියන සිද්ධියක් සම්බන්ධයෙන් චෝදනා ලැබ සිටින ජනාධිපති කාර්ය මණ්ඩල හිටපු ප්‍රධානී ආචාර්ය කුසුම්දාස මහානාම සහ රාජ්‍ය දැව සංස්ථාවේ හිටපු සභාපති පී. දිසානායක යන අයට එරෙහිව ඉදිරියේ මහාධිකරණයේ නඩු පැවරීමට කටයුතු කරන බව අල්ලස් කොමිෂන් සභාව අද (11) කොළඹ ප්‍රධාන මහෙස්ත්‍රාත් අධිකරණයට දැනුම් දුන්නා.,,මෙම සිද්ධියට අදාල නඩුව අද (11) කොළඹ ප්‍රධාන මහේස්ත්‍රාත් ලංකා ජයරත්න ඉදිරියේ කැඳවු අවස්ථාවේ සැකකරුවන් සම්බන්ධයෙන් මූලික පරීක්ෂණ අවසන් බව අල්ලස් කොමිෂන් සභාව අධිකරණයට දැනුම් දුන්නා.,,මෙම නඩුව යළි සැප්තැම්බර් මස 10 වැනි දා කැඳවීමට නියමිතයි.,,කොළඹ ප්‍රධාන පෙලේ හෝටලයකදී අල්ලස් වශයෙන් රුපියල් කෝටි දෙකක මුදලක් ලබා ගන්නා අවස්ථාවේ දී අල්ලස් හෝ දූෂණ චෝදනා විමර්ශන කොමිෂන් සභාවේ නිළධාරීන් විසින් සැකකරුවන් දෙදෙනා අත්අඩංගුවට ගෙන තිබුණා."}
{"title":"වදක තනතුර සඳහා තෝරාගෙන ඇති 26 දෙනාට අද පුහුණුවක් ","authors":["නිශාන් ද සිල්වා"],"date":{"year":"2019","month":"06","date":"11"},"views":"2228","content":"වදක තනතුර සඳහා තෝරා ගෙන ඇති පුද්ගලයින්ට අද (11) දිනයේ ප‍්‍රායෝගික පුහුණුවක් ලබා දීමට බන්ධනාගාර දෙපාර්තමේන්තුව පියවර ගෙන තිබෙනවා.,,ඒ, බන්ධනාගාර පුහුණු පාසලේදීයි.,,සම්මුඛ පරීක්ෂණවලින් අනතුරුව මේ වනවිට පුද්ගලයින් 26 දෙනෙකු වදක තනතුර සඳහා තෝරා ගෙන ඇති බවයි එම දෙපාර්තමේන්තුව පැවසුවේ.,,අද සහ හෙට (12) පැවැත්වෙන ප‍්‍රායෝගික පුහුණුවෙන් පසු පැවැත්වෙන පරීක්ෂණයේදී වැඩිම ලකුණු ලබා ගන්නා දෙදෙනෙකු වදක තනතුර සඳහා බඳවා ගැනීමට සැලසුම් කර තිබෙනවා."}
{"title":"නේත‍්‍රාභිවන්දනා මහා ධාතු නමස්කාරය මොණරාගල ජනතාවට ලද මහඟු අවස්ථාවක් - මොණරාගල දිසාපතිවරිය පවසයි (UPDATE)","authors":["හර්ෂිකා සංජීවනී","සජිත් තිලකරත්න"],"date":{"year":"2019","month":"06","date":"11"},"views":"1301","content":"නෙත් එෆ් එම් රේඩියෝව සංවිධාන කරන නේත්‍රාභිවන්දනා මහා ධාතු නමස්කාරය මොණරාගල බුක්කීරියගොල්ල ශ්‍රී සුධර්මානන්ද විහාරස්ථානයේදී මේවනවිට පැවැත්වෙනවා. එහි නවතම තොරතුරු දැන ගැනීමට අප සම්බන්ධ වනවා නෙත් විශේෂ නියෝජිත දර්ශන බණ්ඩාර සමගින්.,, ,,,,,,,,,,,, ,,.......................................................................,,නේත‍්‍රාභිවන්දනා මහා ධාතු නමස්කාරය අද මොණරාගල බුක්කීරියගොල්ල ශී‍්‍ර සුධර්මානන්ද විහාරස්ථානයේදී (UPDATE),,(11-06-2019 08:44),,අනාරක්ෂිත බව පහව ගොස් රටට යහපතක් වේවායි ප‍්‍රාර්ථනා කරමින් පොසොන් පුර පසළොස්වක පොහොය නිමිති කර ගෙන නෙත් එෆ්. එම්. රේඩියෝව සංවිධාන කරන නේත‍්‍රාභිවන්දනා මහා ධාතු නමස්කාරයේ අද (11) පස් වන දිනයයි.,,දින 02ක් පුරා යක්කල ශ‍්‍රී අබේසේකරාරාම විහාරස්ථානයේදී සැදැහැවතුන්ගේ වන්දනාවට පාත‍්‍ර වූ ශ‍්‍රී සර්වඥ ධාතූන් වහන්සේ සහ මහරහත් ධාතූන් වහන්සේ අද මොණරාගල බුක්කීරියගොල්ල ශී‍්‍ර සුධර්මානන්ද විහාරස්ථානය වෙත වැඩම කෙරෙනවා.,,ඊයේ මධ්‍යම රාති‍්‍රය ආසන්න වනතෙක්ම ධාතූන් වහන්සේ වැඳ පුදා ගැනීමට සැදැහැවතුන් විශාල පිරිසක් යක්කල ශ‍්‍රී අබේසේකරාරාම විහාරස්ථාවනය වෙත පැමිණියා.,,අද උදෑසන එම විහාරස්ථානයේ පැවැති කිරි ආහාර පූජාවෙන් පසු ශ‍්‍රී සර්වඥ ධාතූන් වහන්සේ සහ මහරහත් ධාතූන් වහන්සේ මොණරාගග බුක්කීරියගොල්ල ශ‍්‍රී සුධර්මානන්ද විහාරස්ථානය වෙත වැඩම කරවීම ආරම්භ කෙරුණා. ,,මොණරාගල බුක්කීරියගොල්ල ශ‍්‍රී සුධර්මානන්ද විහාරස්ථානය වෙත වැඩම කෙරෙන ධාතූන් වහන්සේ වන්දනාමාන කර ගැනීම සඳහා සැදැහැවතුන්ට අද පස්වරු 01 සිට අවස්ථාව හිමි වන බවයි එම විහාරස්ථානයේ විහාරාධිකාරි පූජ්‍ය ගෝනතලාවේ රතනසිරි හිමියන් සඳහන් කළේ. ,,,,,,,,,,,,,,,,(මේ සම්බන්ධ මීට පෙර පළ කළ පුවත් සඳහා මෙතැනින් පිවිසෙන්න)"}
{"title":"ශී‍්‍ර ලංකාව අද තරග බිමට ","authors":["කසුන් කැළුම්"],"date":{"year":"2019","month":"06","date":"11"},"views":"3349","content":"ලෝක කුසලාන කි‍්‍රකට් තරගාවලියේ ශී‍්‍ර ලංකාව සහ බංග්ලාදේශය අතර තරගය බි‍්‍රස්ටල් හිදි අද (11) පැවැත්වෙනවා. තරගය මෙරට වේලාවෙන් පස්වරු 3.00ට ආරම්භ කිරීමට නියමිතයි.,,බි‍්‍රස්ටල්හි මීට පෙර පැවැත්වීමට නියමිත වූ ශී‍්‍ර ලංකාව සහ පාකිස්තානය අතර තරගය වර්ෂාව හේතුවෙන් අතහැර දැමීමට සිදු වුණා. අද තරගයටද වර්ෂාවෙන් බාධා එල්ල වීමේ වැඩි ඉඩකඩක් පවතින බවටයි වාර්තා පළ වන්නේ.,,පුහුණුවීම් අතරතුර ආබාධයකට ලක් වූ නුවන් ප‍්‍රදීප් අද තරගයට සහභාගි වන්නේ නැහැ. ,,තරග 3කට සහභාගි වූ බංග්ලාදේශය මේ දක්වා එක් තරගයක් ජය ගෙන ප‍්‍රසාද ලකුණු 2ක් ලබා මෙවර ලෝක කුසලාන කි‍්‍රකට් තරගාවලියේ ප‍්‍රසාද ලකුණු සටහනේ 8 වන ස්ථානයේ පසුවනවා.,,ශී‍්‍ර ලංකා කණ්ඩායම තරග 3කට එක් වෙමින් එක් තරගයක් ජයගෙන ප‍්‍රසාද ලකුණු 3ක් ලබා එම සටහනේ පසුවන්නේ 6 වන ස්ථානයේයි.,,ශී‍්‍ර ලංකාව සහ බංග්ලාදේශය අතර මේ දක්වා ලෝක කුසලාන තරග 3ක් පවත්වා ඇති අතර එම සියලූ තරග ජය ගැනීමට ශී‍්‍ර ලංකාව සමත්ව තිබෙනවා. සමස්තයක් ලෙස දෙරට අතර මේ දක්වා පවත්වා ඇති එක්දින තරග සංඛ්‍යාව 45ක්. ඉන් තරග 36ක් ශී‍්‍ර ලංකාව ජයගත් අතර බංග්ලාදේශය තරග 7ක් ජය ගැනීමට සමත් වුණා. ,,බංග්ලාදේශය එක්දින ශ්‍රේණිගත කිරීම් සටහනේ 7 වන ස්ථානයේ පසුවන අතර ශී‍්‍ර ලංකා කණ්ඩායම එහි 9 වන ස්ථානයට හිමිකම් කියනවා.,,මේ අතර ලෝක කුසලාන කි‍්‍රකට් තරගාවලියේ බටහිර ඉන්දීය කොදෙව් කණ්ඩායම සහ දකුණු අපි‍්‍රකානු කණ්ඩායම අතර ඊයේ (10) පැවැති තරගය, වර්ෂාව හේතුවෙන් අතහැර දැමුවා. 8 වැනි පන්දුවාරයේදී වර්ෂාවෙන් තරගයට බාධා වීමත් සමග නැවත තරගය ආරම්භ කිරීමට අවස්ථාවක් හිමිවූයේ නැහැ. තරගය නතර කරන විට දකුණු අපි‍්‍රකාව කඩුලූ 2ක් දැවී ලකුණු 29ක් ලබා සිටියා. මේ හේතුවෙන් කණ්ඩායම් දෙකටම එක් ප‍්‍රසාද ලකුණ බැගින් පිරිනැමීමට තීරණය කළා. ඒ අනුව ප‍්‍රසාද ලකුණ 3ක් සමගින් බටහිර ඉන්දීය කොදෙව්වන් මේවනවිට ප‍්‍රසාද ලකුණු සටහනේ පස්වන ස්ථානයේ රැදී සිටින අතර දකුණු අපි‍්‍රකාවට එම සටහනේ හිමිව ඇත්තේ 9වන ස්ථානයයි.,,දකුණු අපි‍්‍රකාවට ලෝක කුසලානය පිළිබද බලාපොරොත්වක් තබා ගැනීමට නම් ඉදිරි තරග 5ම ජය ගැනීමට සිදුවනු ඇති."}
{"title":"පාඩු ලබන රාජ්‍ය ආයතන ලාභ ලබන ආයතන බවට පත් කිරීමට පියවර තබයි","authors":["ලහිරු කපුගේ"],"date":{"year":"2019","month":"06","date":"11"},"views":"1500","content":"රජය සතු ව්‍යාපාර 10ක් සමග සාමූහික අභිලාෂ ප‍්‍රකාශ අත්සන් තැබීම මුදල් අමාත්‍යාංශයේදී ඊයේ (10) සිදු කෙරුණා. පාඩු ලබන රාජ්‍ය ආයතන ලාභ ලබන ආයතන බවට පත් කිරීම මෙහි අරමුණයි.,,ශ‍්‍රී ලංකාවේ දළ දේශීය නිෂ්පාදිතය වැඩි කිරීමෙන් ආර්ථික ඉලක්ක සපුරා ගැනීම සඳහා උපාය මාර්ගික වැදගත්කමක් ඇති රාජ්‍ය ආයතන වෙත සාධනීය ලෙස දායක වීමට මෙම සාමූහික අභිලාෂ ප‍්‍රකාශය මගින් හැකි වනු ඇති බවයි මුදල් අමාත්‍යාංශය පවසන්නේ.,,රජය සතු ව්‍යාපාරවල කාර්යය සාධනය ඉහළ නැංවීමේ අරමුණින් 2017 වසරේදී රාජ්‍ය ව්‍යාපාර දෙපාර්තමේන්තුව විසින් මෙම සාමූහික අභිලාෂ ප‍්‍රකාශ සංකල්පය හඳුන්වා දී තිබෙනවා."}
{"title":"පාස්කු ප්‍රහාරය ගැන සොයන පාර්ලිමේන්තු විශේෂ කාරක සභාව අදත් රැස්වේ","authors":["සජිත් තිලකරත්න"],"date":{"year":"2019","month":"06","date":"11"},"views":"856","content":"පාස්කු ඉරිදා ප‍්‍රහාරය සම්බන්ධයෙන් සොයා බැලීමට පත් කළ පාර්ලිමේන්තු විශේෂ කාරක සභාව අද (11) යළි රැස් වනවා.,,ඒ අනුව බස්නාහිර පළාත් හිටපු ආණ්ඩුකාර අසාද් සාලි සහ ජමෙයිතුල්ලා උලමා සංවිධානයේ සභාපතිවරයා අද මෙම විශේෂ කාරක සභාව හමුවේ සාක්ෂි ලබා දීමට නියමිත බවයි නෙත් නිවුස් වෙත වාර්තා වුණේ.,,ඊට අමතරව කාත්තන්කුඩි ප‍්‍රදේශයේ මුස්ලිම් සංවිධාන කිහිපයක නියෝජිතයින් ද අද දිනයේ පාර්ලිමේන්තු විශේෂ කාරක සභාව හමුවේ සාක්ෂි ලබා දෙනු ඇති.,,නියෝජ්‍ය කථානායක ආනන්ද කුමාරසිරි අද දිනයේ ද කාරක සභාවට නොපැමිණෙන බැවින් පාර්ලිමේන්තු මන්තී‍්‍ර ආචාර්ය ජයම්පති වික‍්‍රමරත්න එහි සභාපති ලෙස කටයුතු කරනු ඇති බව ද වාර්තා වුණා.,,පාර්ලිමේන්තු විශේෂ කාරක සභාවේ කටයුතු ආවරණය කිරීම සඳහා අද දිනයේද මාධ්‍යවේදීන්ට අවස්ථාව හිමිවනවා."}
{"title":"හිස්බුල්ලාගේ ප්‍රකාශය පදනම් කරගනිමින් ඔහු අත්අඩංගුවට ගත හැකි බව නීතිවේදීන් පෙන්වයි","authors":["හර්ෂිකා සංජීවනී "," සජිත් තිලකරත්න "],"date":{"year":"2019","month":"06","date":"11"},"views":"3995","content":"නැගෙනහිර පළාත් හිටපු ආණ්ඩුකාර එම්. එල්. ඒ. එම්. හිස්බුල්ලා කාත්තන්කුඩි ප‍්‍රදේශයේදී සිදුකළ ප‍්‍රකාශය පදනම් කර ගනිමින් ඔහු අත්අඩංගුවට ගත හැකි බව නීතිවේදීන් පවසනවා. ,,හිටපු ආණ්ඩුකාරවරයා කාත්තන්කුඩි නගරයේ ඉස්ලාම් දේවස්ථානයකදී ප‍්‍රකාශ කර තිබුණේ මුස්ලිම් ජනතාව මෙරට සුළු ජාතියක් වුවද ජාත්‍යන්තරය තුළ මහ ජාතියක් බවයි. පූජ්‍ය අතුරලියේ රතන හිමියන් දළදා මාළිගාව ඉදිරිපිට සිදුකළ උපවාසයට පැමිණි ඇතැම් භික්ෂු වහන්සේ වැරදි සහගත ප‍්‍රකාශ සිදුකළ බවද ඔහු පවසා තිබුණා. ,,2007 අංක 56 දරණ සිවිල් හා දේශපාලන අයිතිවාසිකම් පිළිබඳ ජාත්‍යන්තර සම්මුති පනත අනුව ඔහුගේ මෙම ප‍්‍රකාශය ජාතීන් අතර වෛරය පතුරුවන ප‍්‍රකාශයක් බවයි නීතීඥ සංවිධානය එකමුතුවේ සභාපති නීතීඥ මනෝජ් ගමගේ ප‍්‍රකාශ කළේ. ,,,,හිටපු ආණ්ඩුකාරවරයාගේ මෙම ප‍්‍රකාශයෙන් ජනතාව කුපිත කරවීමක් සිදුවන බවද මෙහිදී ප‍්‍රකාශ කෙරුණා. ,,එහිදී \"මේ ප්‍රකාශය යම්කිසි ආකාරයකට ප්‍රචණ්ඩත්වය මුදා හැරීමට කරන ප්‍රකාශයක්. ඔහු මුස්ලිම් ජනතාවට කියනවා..අපි මේවා ගණන් ගන්න ඕනේ නෑ... අපි බව වෙන්න ඕනේ නෑ.. අපි තමයි මේ ලෝකෙ ඉන්න ලොකුම ජාතිය. අපිට පුළුවන් මේවට විරුද්ධව ක්‍රියාමාර්ග ගන්න.. නැගී සිටින්න..වගේ දේවල්.. මේක ජනතාව කුපිත කිරීමක්.\" යනුවෙන්ද සඳහන් කළා.,,,,නැගෙනහිර පළාත් හිටපු ආණ්ඩුකාර එම්. එල්. ඒ. එම්. හිස්බුල්ලාගේ මෙම ප‍්‍රකාශයට එරෙහිව බෞද්ධ තොරතුරු කේන්ද්‍රය ද ඊයේ (10) පොලිස් මූලස්ථානයට පැමිණිල්ලක් ඉදිරිපත් කළා."}
{"title":"ඔක්ටේන් 92 මිල වැඩිවීමත් සමග ත්‍රීරෝද රථ ගාස්තු වැඩි කිරීමට යයි","authors":["හර්ෂිකා සංජීවනී "," සජිත් තිලකරත්න "],"date":{"year":"2019","month":"06","date":"11"},"views":"1397","content":"ඔක්ටේන් 92 පෙට‍්‍රල් මිල ඊයේ (10) මධ්‍යම රාති‍්‍රයේ සිට ඉහළ නැංවීමත් සමග තී‍්‍ර රෝද රථ ගාස්තු ඉහළ නැංවීම කෙරෙහිද අවධානය යොමුව තිබෙනවා.,,ලෝක වෙළඳපලේ ඉන්ධන මිල අඩුවෙමින් තිබියදී මෙලෙස පෙට‍්‍රල් මිල ඉහළ නැංවීම තමන්ට කරන ආසාධාරණයක් බවයි තී‍්‍ර රෝද රථ සංගම් පවසන්නේ. ඒ අනුව අද (11) දිනයේ රැස්වී ඒ පිළිබඳ සාකච්ඡා කරන බව ලංකා ස්වයංරැකියා වෘත්තිකයින්ගේ ජාතික තී‍්‍ර රෝද රථ සංගමයේ සභාපති සුනිල් ජයවර්ධන ප‍්‍රකාශ කළා. ,,මාසිකව සලකා බැලෙන ඉන්ධන මිල සූත‍්‍රය අනුව ඊයේ මධ්‍යම රාති‍්‍රයේ සිට ඔක්ටේන් 92 පෙට‍්‍රල් ලීටරයක මිල රුපියල් 03කින් ඉහළ නැංවීමටයි මිල සූත‍්‍ර කමිටුව තීරණය කළේ. ඒ අනුව ලංකා ඛණිජ තෙල් සංස්ථාවේ ඔක්ටේන් 92 පෙට‍්‍රල් ලීටරයක නව මිල රුපියල් 138ක් වනවා.,,ඊට සමගාමීව ලංකා අයි.  ඕ.  සී. සමාගම ද ඔක්ටේන් 92 පෙට‍්‍රල් ලීටරයක මිල රුපියල් 07කින් ඉහළ දැමුවා. ඒ අනුව අයි.  ඕ. සී. සමාගමේ ඔක්ටේන් 92 වර්ගයේ පෙට‍්‍රල් ලීටරයක නව මිල රුපියල් 147ක්.,,කෙසේවෙතත් සෙසු ඉන්ධන මිල ගණන්වල කිසිඳු වෙනසක් සිදුවූයේ නැහැ."}
{"title":"සුපුරුදු කැබිනට් රැස්වීම අද අර්බුදයකට යන ලකුණු","authors":["සජිත් තිලකරත්න"],"date":{"year":"2019","month":"06","date":"11"},"views":"3480","content":"සෑම අඟහරුවාදා දිනකම රැස්වන කැබිනට් මණ්ඩලය අද (11) දිනයේ රැස් නොවන බව වාර්තා වනවා.,,ඒ, පාස්කු ඉරිදා ප‍්‍රහාරය සම්බන්ධයෙන් සොයා බැලීමට පත්කළ පාර්ලිමේන්තු විශේෂ කාරක සභාවේ කටයුතු අත්හිටුවන තුරු කැබිනට් රැස්වීමට සහභාගී නොවන බවට ජනාධිපති මෛතී‍්‍රපාල සිරිසේන මහතා ප‍්‍රකාශ කිරීමත් සමග බවටයි වාර්තා වන්නේ. ,,කෙසේ වෙතත් ජනාධිපතිවරයාගේ ප‍්‍රධානත්වයෙන් පැවැත්වෙන කැබිනට් රැස්වීමට පෙර අග‍්‍රාමාත්‍යවරයාගේ ප‍්‍රධානත්වයෙන් පැවැත්වෙන පූර්ව කැබිනට් රැස්වීම ඊයේ (10) පවත්වා තිබෙනවා.,,අග‍්‍රාමාත්‍යවරයාගේ ප‍්‍රධානත්වයෙන් රැස්වූ මෙම පූර්ව කැබිනට් රැස්වීම සඳහා ඊයේ පත්කෙරුණු වැඩබලන අමාත්‍යවරුන් දෙදෙනෙකු ද එක්වුණා.,,පස්වරු 05.00ට ආරම්භ වූ මෙම රැස්වීම පැය 02.00ක පමණ කාලයක් පවත්වා තිබෙනවා.,,එහිදී ද මෙම පාර්ලිමේන්තු විශේෂ කාරක සභාව සහ ජනාධිපතිවරයාගේ ප‍්‍රකාශ සම්බන්ධයෙන් සාකච්ඡා කර ඇති බවයි වාර්තා වන්නේ. ඒ අනුව ඉදිරියේදී අමාත්‍යවරුන් කණ්ඩායමක් විසින් ,ඒ සම්බන්ධයෙන් ජනාධිපතිවරයා සමග සාකච්ඡා කිරීමට ද එහිදී තීරණය කර ඇති බව නෙත් නිවුස් වෙත වාර්තා වුණා. එම හමුව බොහෝ දුරට අද දිනයේ සිදුවනු ඇති බවටද වාර්තා වනවා."}
{"title":"ජනාධිපතිවරණයට එජාපයේ සුදුසුම අපේක්ෂකයා කිරිඇල්ල බවට ප්‍රකාශයක්","authors":["ලහිරු කපුගේ "],"date":{"year":"2019","month":"06","date":"10"},"views":"3016","content":"ඉදිරි ජනාධිපතිවරණයේ එක්සත් ජාතික පක්ෂ අපේක්ෂකයා සම්බන්ධයෙන් මේ  දිනවල විවිධ අදහස් පළ වනවා. පාර්ලිමේන්තු මන්ත්‍රී ආචාර්ය විජේදාස රාජපක්ෂ කොළඹ අද පැවැති මාධ්‍ය හමුවේදී කියා සිටියේ ජනාධිපතිවරණය සඳහා එක්සත් ජාතික පක්ෂයේ සුදුසුම අපේක්ෂකයා අමාත්‍ය ලක්ෂ්මන් කිරිඇල්ල බවයි.,,,,පොදුජන පෙරමුණ අද කැදවා තිබූ මාධ්‍ය හමුවේදී පාර්ලිමේන්තු මන්ත්‍රී රෝහිත අබේගුණවර්ධන ද ඒ සම්බන්ධයෙන් අදහස් පළ කළා."}
{"title":"වැසි සහිත සුළං තත්ත්වය ඉදිරි දින කිහිපයෙත්","authors":["සජිත් තිලකරත්න"],"date":{"year":"2019","month":"06","date":"10"},"views":"1304","content":"නිරිත දිග මෝසම් වැසි සමග පවතින තද සුළං තත්ත්වය ඉදිරි දිකිහිපය තුළත් පවතිනු ඇති බව කාළගුණ විද්‍යා දෙපාර්තමේන්තුව පවසනවා. ඇතැම් විට එම සුළගේ වේගය පැයට කිලෝමීටර 50 දක්වා ඉහළ යාහැකි බවයි එම දෙපාර්තමේන්තුව පැවසුවේ.,,මේ අතර දිවයිනේ ප්‍රදේශ කිහිපයකට වර්ෂාවත් සමග බලපෑ තද සුළං හේතුවෙන් නිවාස 150කට පමණ අර්ධ හානි සිදුව තිබෙනවා. මේ, ආපදා කළමණාකරණ මධ්‍යස්ථානයේ නියෝජ්‍ය අධ්‍යක්ෂ ප්‍රදීප් කොඩිප්පිලි."}
{"title":"අද මධ්‍යම රාත්‍රියේ සිට ඔක්ටේන් 92 වර්ගයේ පෙට්‍රල් ලීටරයක මිල රු. 3කින් ඉහළට","authors":["දිනුක් හේවාවිතාරණ"],"date":{"year":"2019","month":"06","date":"10"},"views":"3760","content":"මිල සූත්‍රය යටතේ මිළ සංශෝධනයට ලක් කරන ඉන්ධන වර්ග 4න් 3කම මිළ මෙවර වැඩි නොකිරීමට රජය තීරණය කර තිබෙනවා. එහෙත් ඔක්ටේන් 92 වර්ගයේ පෙට්‍රල් ලීටරයක මිළ රුපියල් 03කින් වැඩිවන අතර ඒ අනුව එහි ලීටරයක සිල්ලර මිළ රුපියල් 138 වේ.,,පසුගිය මාර්තු මස සිට ලෝක වෙළඳ පොලේ ඉන්ධන මිළ වැඩිවූවද උත්සව සමය හේතුවෙන් පාරිභෝගික ජනතාවට සහන සළසනු සඳහා දේශීය වෙළඳ පොලේ ඉන්ධන මිල වැඩි කිරීමක් සිදු නොකළ බවයි මුදල් අමාත්‍යංශය සඳහන් කළේ.  ,,මේ දිනවල ජාත්‍යන්තර වෙළඳපොලේ තෙල්මිළ අඩුවීමේ ප්‍රවනතාවයක් පෙනෙන්නට තිබෙන අතර ඒ අනුව එම මෙම තත්ත්වය දිගින් දිගටම පැවැතිය හොත්   එහි වාසිය පාරිභෝගික ජනතාවට ලබා දීමට කටයුතු කරන බවයි මුදල් අමාත්‍යංශය වැඩිදුරටත් සඳහන් කර සිටින්නේ."}
{"title":"මාළි රාජ්‍යයේ ගම්මානයකට ජිහාඩ් ප්‍රහාරයක් : පුද්ගලයින් 100 කට අධික පිරිසක් මරුට ","authors":["හර්ෂිකා සංජීවනී"],"date":{"year":"2019","month":"06","date":"10"},"views":"8879","content":"මාලී රාජ්‍යයේ සන්ගා ප්‍රදේශයේ ඩොගෝන් ග්‍රෝතික ගම්මානයකට එල්ල වූ ප්‍රහාරයකින් පුද්ගලයින් 100කට අධික පිරිසක් මියගොස් තිබෙනවා. ඔවුන්ගෙන් බහුතරයකගේ මළ සිරුරු සොයාගෙන ඇති අතර සෙසු පිරිසගේ සිරුරු සොයා මේ වනවිට මෙහෙයුම් ආරම්භ කර ඇති බවයි විදෙස් මාධ්‍ය වාර්තා කර ඇත්තේ.,,ජිහාඞ් අන්තවාදී කණ්ඩායමක් විසින් ප්‍රහාරය එල්ලකර ඇති බවට සැක පළ කෙරෙනවා."}
{"title":"ආණ්ඩුව එළවන්න එකතු වෙන්න දැන් අවස්ථාවයි : ජවිපෙ කියයි ","authors":["සජිත් තිලකරත්න"],"date":{"year":"2019","month":"06","date":"10"},"views":"1150","content":"ආණ්ඩුවට සැබෑ ලෙසම විරුද්ධ සියලු පාර්ශවවලට ආණ්ඩුව පළවා හැරීමට අවස්ථාවක් උදාවී ඇති බව ජනතා විමුක්ති පෙරමුණේ ප්‍රධාන ලේකම් ටිල්වින් සිල්වා ප්‍රකාශ කරනවා. ඒ අනුව එවැනි පාර්ශවවලට ආණ්ඩුවට එරෙහි සිය විශ්වාසභංගයට සහය පළකළ හැකි බවයි ඔහු කියා සිටියේ.,,\" විශ්වාසභංග යෝජනාව ගෙනාපු වෙලාවේ මහින්ද රාජපක්ෂ මහත්තයා වටේ ඉන්න සමහර අය කිව්වා ජනතා විමුක්ති පෙරමුණ මෙය ගෙනාවේ ආණ්ඩුව ආරක්ෂා කරන්න කියලා. ආණ්ඩුවට විරුද්ධව විශ්වාසභංගයක් ගෙන්ල්ලා ආණ්ඩුව රකින්නේ කොහොමද කියලා අපි දන්නේ නැහැ. ආණ්ඩුවට විරුද්ධයි නම් ඔන්න දැන් අවස්ථාව තියෙනවා ආණ්ඩුවට විරුද්ධව විශ්වාසභංගයේදී ජන්දය දීලා ආණ්ඩුවට විරුද්ධව වෙන්න \" ඔහු කියා සිටියා.,,,,නියමිත කාලයට වසරකට පෙර ආණ්ඩුව පළවා හැරීමට ජනතා විමුක්ති පෙරමුණ සූදානම් බවද මෙහිදි ප්‍රකාශ කෙරුණා. ,,,,ඔහු මෙම අදහස් පළකළේ ජනතා විමක්ති පෙරමුණ අද කොළඹදී කැදවා තිබූ මාධ්‍ය හමුවකට එක් වෙමින්."}
{"title":"හිස්බුල්ලාගේ කාත්තන්කුඩි ප්‍රකාශයට එරෙහිව පොලිස් මූලස්ථානයට පැමිණිල්ලක්","authors":["හර්ෂිකා සංජීවනී"],"date":{"year":"2019","month":"06","date":"10"},"views":"2163","content":"නැගෙනහිර පළාත් හිටපු ආණ්ඩුකාර එම් එල් ඒ එම් හිස්බුල්ලා කාත්තන්කුඩි ප්‍රදේශයේදී සිදුකළ ප්‍රකාශයකට එරෙහිව බෞද්ධ තොරතුරු කේන්ද්‍රය පොලිස් මූලස්ථානයට අද (10) පැමිණිල්ලක් ඉදිරිපත් කළා. හිටපු ආණ්ඩුකාරවරයා කාත්තන්කුඩි නගරයේ ඉස්ලාම් දේවස්ථානයකදී ප්‍රකාශ කර තිබුණේ මුස්ලිම් ජනතාව මෙරට සුළු ජාතියක් වුවද ජාත්‍යන්තරය තුළ මහ ජාතියක් බවයි.,,පූජ්‍ය අතුරලියේ රතන හිමියන් දළදා මාලිගාව ඉදිරිපිට සිදුකළ උපවාසයට පැමිණි ඇතැම් භික්ෂු වහන්සේ වැරදි සහගත ප්‍රකාශ සිදුකළ බවද ඔහු පවසා තිබුණා. මෙම ප්‍රකාශ හේතුවෙන් මුස්ලිම් ජනතාව තුළ භික්ෂූන් වහන්සේ කෙරෙහි ද්වේෂයක් ඇතිවන බැවින් ඊට එරෙහිව පොලිස් මූලස්ථානයට පැමිණිලි කළ බවයි බෞද්ධ තොරතුරු කේන්ද්‍රයේ විධායක අධ්‍යක්ෂ පූජ්‍ය අගුණුගල්ලේ සිරි ජිනානන්ද හිමියන් පැවසුවේ. ,,,,පොලිස් මූලස්ථානයට පැමිණිල්ල ඉදිරිපත් කිරීමෙන් පසු උන්වහන්සේ පොලිස් මූල්‍ය අපරාධ කොට්ඨාසය වෙතද පැමිණියා. ඒ පුත්තලම ප්‍රදේශයේ රජයට අයත් ඉඩම් අක්කර 3000කට වැඩි ප්‍රමාණයක් අත්පත් කරගෙන ඇති බවට හිටපු අමාත්‍ය රිෂාඞ් බදියුදීන්ට එරෙහිව මීට පෙර සිදුකළ පැමිණිල්ලකට අදාලව ප්‍රකාශයක් ලබාදීම සඳහායි."}
{"title":"බුද්ධි අංශ නිලධාරීන් කාරක සභාවට කැදවූ අයට නීතිමය පියවර ගන්නැයි විජේදාස ඉල්ලයි","authors":["ලහිරු කපුගේ "],"date":{"year":"2019","month":"06","date":"10"},"views":"1203","content":"පාස්කු ඉරිදා ප්‍රහාරය සම්බන්ධයෙන් සොයා බලන විශේෂ කාරක සභාව හමුවට බුද්ධි අංශ නිලධාරීන් කැඳවූ පුද්ගලයින්ට එරෙහිව නීතිමය පියවර ගතයුතු බව පාර්ලිමේන්තු මන්ත්‍රී ආචාර්ය විජේදාස රාජපක්ෂ පවසනවා. ඒ අනුව ඔවුන්ට රාජ්‍ය නිල රහස් පනත යටතේ දඩුවම් ලබාදිය හැකි බවයි ඔහු ප්‍රකාශ කළේ. මන්ත්‍රීවරයා මේ බව කියා සිටියේ කොළඹ අද (10) පැවැති මාධ්‍ය හමුවකට එක්වෙමින්. ,,,,මේ සම්බන්ධයෙන් වගකිවයුතු පුද්ගලයින්ට එරෙහිව නඩු පැවරීම සඳහා ජනාධිපතිවරයා විසින් නීතිපතිවරයා මගින් කටයුතු කළයුතු බවද මෙහිදි ප්‍රකාශ කෙරුණා.,,,,අනිවාර්ය නිවාඩු යවා සිටින පොලිස්පති පූජිත් ජයසුන්දර සහ හිටපු ආරක්ෂක ලේකම් හේමසිරි ප්‍රනාන්දුගේ ක්‍රියා කළාපය සම්බන්ධයෙන්ද මාධ්‍යවේදීන් මෙහිදී ප්‍රශ්න කළා.,,,,පාස්කු ඉරිදා ප්‍රහාරය සම්බන්ධයෙන් ලැබුණු පූර්ව දැනුම්දීම් නොතකා කටයුතු කල නිලධාරීන්ට මිනීමැරීම් චෝදනා යටතේ දඩුවම් ලබාදිය යුතුබව පාර්ලිමේන්තු මන්ත්‍රී ආචාර්ය විජේදාස රාජපක්ෂ පවසනවා. ,,,,මේ අතර පාස්කු ඉරිදා ත්‍රස්ත ප්‍රහාරය පිළිබද සොයා බැලීමට පත්කළ විශේෂ කාරක සභාව පිළිබද ඉකුත්දා කථානායකවරයා නිකුත් කළ නිවේදනය සම්බන්ධයෙන් පැහැදිලි කරමින් පාර්ලිමේන්තු මන්ත්‍රී ආචාර්ය විජේදාස රාජපක්ෂ අද කථානායකවරයා වෙත ලිපියක් ද යොමුකර තිබුණා."}
{"title":"18 වසරක සිර දඬුවම් නියමවූ වරකාපොළ ප්‍රාදේශීය සභාවේ හිටපු සභාපතිවරයාට ජනාධිපති සමාව","authors":["දිනුක් හේවාවිතාරණ"],"date":{"year":"2019","month":"06","date":"10"},"views":"4417","content":"අල්ලස් චෝදනාවකට වරදකරුවී වසර 18ක බරපතල වැඩ සහිත සිරදඬුවම් නියමවී සිටි වරකාපොළ ප්‍රාදේශිය සභාවේ හිටපු සභාපතිවරයාට ජනාධිපති සමාව ලැබී ඇති නිසා කොළඹ මහාධිකරණ විනිසුරු ශෂි මහෙන්ද්‍රන් මහතා විසින් ඔහු නිදහස් කර තිබෙනවා. ,,මීට වසර 23කට පෙර සිදුකළ වරදක් සම්බන්ධයෙන් බරපතල වැඩ සහිත සිරදඬුවම් නියමවී සිටියදී ජනාධිපති සමාව යටතේ මෙලෙස නිදහස් කොට ඇත්තේ වරකාපොළ ප්‍රාදේශිය සභාවේ සභාපතිවරයා ලෙස කටයුතු කොට ඇති දැදිගම නෙළුම්දෙණියේ  පදිංචි මාකේවිටගේ ලක්‍ෂමන් පතිරාජ සමරසිංහ නමැත්තෙකි.,,වරකාපොළ ප්‍රදේශයේ මාර්ග තුනක් ඉදිකිරීමට අදාළ කොන්ත්‍රාත්තුව ලබාදීම සඳහා කොන්ත්‍රාත්කරුවකුගෙන් රුපියල් 25,000/-ක අල්ලසක් ඉල්ලා ලබා ගැනීමේ චෝදනාවට වරදකරු කරමින් මහාධිකරණයෙන් නියම කළ දඬුවම අභියාචනාධිකරණය විසින්ද තහවුරු කොට තිබියදී ආණ්ඩුක්‍රම ව්‍යවස්ථාව යටතේ ජනාධිපතිවරයාට ලැබී ඇති බලතල යටතේ අදාළ සභාපතිවරයා මෙලෙස නිදහස් කොට ඇත.,,අභියාචනාධිකරණයේ තීන්දුව කියවා දීම සඳහා මෙම නඩුව උපගොනුවක් මඟින් කැඳවනු ලැබු අවස්ථාවේදී විත්තිකරු ලේඛණ සහිත ගොනුවක්ද රැගෙන විත්ති කූඩුවට ගොඩ විය.ඒ අවස්ථාව වන විටත් විත්තිකරුට ජනාධිපති සමාව ලැබී ඇති බව සඳහන් ලිපියක් අධිකරණ අමාත්‍යංශය විසින් කොළඹ මහාධිකරණයේ ලේඛාධිකාරීවරයාට එවා තිබු අතර එම ලිපිය නඩු ගොනුවේ ඇතුලත් විය.,,ආණ්ඩුක්‍රම ව්‍යවස්ථාවේ 34 (ඇ) යටතේ ජනාධිපතිවරයාට ලැබී ඇති බලතල මත විත්තිකරු ජනාධිපති සමාව යටතේ නිදහස් කොට ඇති හෙයින් ඒ අනුව කටයුතු කරන ලෙස අධිකරණ අමාත්‍යංශය විසින් එවා තිබු ලිපියේ සඳහන්ව තිබු අතර ඒ අනුව විත්තිකරුට ජනාධිපති සමාව ලැබී ඇති හෙයින් ඒ අනුව ඔහු මුදා හැරීමට විනිසුරුවරයා පියවර ගත්තා.,,1995 ජනවාරී මස 01 වෙනිදා සහ ජනවාරී මස 31 වැනිදාත් අතර කාලයේ වරකාපොළ ප්‍රදේශයේදී රජයේ සේවකයකු වන වරකාපොළ ප්‍රාදේශිය සභාවේ සභාපතිවරයා ලෙස කටයුතු කරමින් සිටියදී කොන්ත්‍රාත්කරුවකුගෙන් රුපියල් 25,000/-ක අල්ලසක් ඉල්ලා ලබා ගත් බවට විත්තිකරුට එරෙහිව චෝදනා පහක් යටතේ නඩු පවරා තිබුනා.,,කොළඹ මහාධිකරණ විනිසුරු සුනිල් රාජපක්‍ෂ මහතා හමුවේ පැවැති නඩු විභාගයේදී වරකාපොළ ප්‍රදේශයේ උඩුගම, තඹදිය හා ඒවිටිගල යන මාර්ග ඉදිරිකිරීම සඳහා විත්තිකාර සභාපතිවරයා කොන්ත්‍රාත්කරුගෙන් අල්ලස් ඉල්ලා ලබාගැනීමේ චෝදනා තුනකට ඔහු වරදකරු කරමින් 2009 ඔක්තෝම්බර් 29 වැනිදා තීන්දුව ප්‍රකාශයට පත් කරනු ලැබුවා.,,විත්තිකරු වරදකරු කළ චෝදනා තුනට ඔහුට වසර 18ක බරපතල වැඩ සහිත සිරදඬුවම් නියම කළ මහාධිකරණ විනිසුරුවරයා එම දඬුවම වසර 06ක කාලයකින් ගෙවී යන පරිදි ක්‍රියාත්මක කිරීමටද නියම කොට තිබුනා."}
{"title":"ලබන වසරේ නිවාඩු දින ප්‍රකාශයට පත් කෙරේ ","authors":["දිනුක් හේවාවිතාරණ"],"date":{"year":"2019","month":"06","date":"10"},"views":"21284","content":"2020 දී මහජන සහ බැංකු නිවාඩු දින ප්‍රකාශයට පත් කිරීමේ අතිවිශේෂ ගැසට් නිවේදනය මේ වන විට නිකුත් කර තිබෙනවා. ඒ අභ්‍යන්තර කටයුතු සහ ස්වදේශ කටයුතු අමාත්‍ය වජිර අබේවර්ධනගේ අත්සනින්.,,විෂය කටයුතු භාර අමාත්‍යවරයා වශයෙන් පැවරී තිබෙන බලතල අනුව මෙම අතිවිශේෂ ගැසට් නිවේදනය නිකුත් කර ඇති අතර, ඒ අනුව ඉදිරි වසර සඳහා වන මහජන සහ බැංකු නිවාඩු දින ලැයිස්තුව පහත පරිදි වේ."}
{"title":"ලංගම සේවකයින් පිරිසක් සිරිකොතේදී විරෝධතාවක","authors":["හර්ෂිකා සංජීවනී"],"date":{"year":"2019","month":"06","date":"10"},"views":"1459","content":"ශ්‍රී ලංකා ගමනාගමන මණ්ඩලයේ සේවකයින් පිරිසක් පිටකෝට්ටේ පිහිටි සිරිකොත එක්සත් ජාතික පක්ෂ මූලස්ථානයේදී විරෝධතාවක නිරත වුණා. ඒ, තමන්ට ලබා දී ඇති උසස්වීම් අවලංගු කිරීමේ උත්සහයක් පවතින බවට චෝදනා කරමින්.,,ලංගම සේවකයින්, සිරිකොත පක්ෂ මූලස්ථානයේ බිම වාඩි වී මෙලෙස සිය විරෝධතාව පළ කළ බවයි නෙත් නිවුස් වාර්තාකරු  පැවසුවේ."}
{"title":"සක්විති රණසිංහට ඇප නියමවේ ","authors":["දිනුක් හේවාවිතාරණ"],"date":{"year":"2019","month":"06","date":"10"},"views":"4477","content":"රුපියල් කෝටි 162 කට අධික මහජනතාවගේ මුදලක් වංචා කිරීම ඇතුළු චෝදනා තුනක් සම්බන්ධයෙන් වසර 09කට අධික කාලයක් රක්ෂිත බන්ධනාගාර ගත කර සිටි සක්විති රණසිංහ අද (10) ඇප මත මුදා හැරීමට කොළඹ මහාධිකරණය නියෝග කරනු ලැබුවා.,,සක්විති හවුසින් ඇන්ඩ් කන්ස්ට්‍රක්ෂන් නම් ආයතනයක් පවත්වාගෙන යමින් මහ බැංකුවේ අවසරයකින් තොරව මුල්‍ය ආයතනයක් පවත්වාගෙන ගොස් ඔහු විසින් මහජනතාවගෙන් රුපියල් කෝටි 162කට අධික මුදලක් තැන්පතු ලෙස ලබා ගෙන එම මුදල් වංචා කිරීම සහ ව්‍යාජ ක්‍රෙඩිට් කාඩ් පත් භාවිතා කිරීම ආදී චෝදනා තුනක් සම්බන්ධයෙන් සක්විති රණසිංහට එරෙහිව අධිකරණ තුනක් හමුවේ චෝදනා ගොනු කර නඩු පවරා තිබුනා.,,එම නඩු සම්බන්ධයෙන් පැනවූ ඇප කොන්දේසි සම්පුර්ණ කිරීමෙන් අනතුරුව කොළඹ මහාධිකරණය විසින් අද දින සක්විති රණසිංහට ඇප නියම කරනු ලැබූ බවයි වාර්තා වන්නේ."}
{"title":"අද සිට කටුනායක ගුවන්තොටුපළට ඇතුළුවීමේදී සහනයක් ","authors":["ටී.කේ.ජී.කපිල - කටුනායක "],"date":{"year":"2019","month":"06","date":"10"},"views":"2481","content":"කටුනායක බණ්ඩාරනායක ජාත්‍යන්තර ගුවන් තොටුපළ තුළ ක්‍රියාත්මක කරමින් තිබූ ආරක්ෂක පියවරයන් කීපයක් අද (10) දහවල් 12.00 සිට ලිහිල් කර ඇති බව ගුවන් තොටුපළ කාර්යය භාර නිලධාරීවරයා සදහන් කර සිටියා.,,ඒ අනුව ගුවන් තොටුපළ වෙත පිටත්වීම සහ පැමිණීම වෙනුවෙන් පැමිණෙන එක් ගුවන් මගියෙකුට තමන් සමග අමුත්තන් දෙදෙනෙකුට ගුවන් තොටුපළ පිටත්වීමේ හෝ පැමිණීමේ පර්යන්ත වල ඇති ලොබිය වෙත පිවිසීමට අවසර ලබා දී තිබෙනවා. මීට පෙර ආරක්ෂක හේතූන් මත ගුවන් මගීන්ට හැර වෙනත් කිසිවෙකුට ගුවන් තොටුපළ පර්යන්ත ගොඩනැගිලි තුළ පිහිටි ලොබියන් වෙත ඇතුළුවීම අත්හිටුවා තිබුනා.,,ඊට අමතරව ගුවන් තොටුපළ තුළ පිහිටි පිටත්වීමේ දොරටුවද අද දහවල් සිට යළිත් විවෘත කර ඇති බවද ගුවන් තොටුපළ කාර්යය භාර නිලධාරීවරයා වැඩිදුරටත් සදහන් කර සිටියා.,,රටේ සහ විශේෂයෙන්ම ගුවන් තොටුපළ පිළිබඳව ආරක්ෂක අංශය සිදු කළ සමාලෝචනයන්, විශ්ලේෂණයන් සහ නිරීක්ෂණ මෙම තීරණ ගැනීම සදහා ඉවහල් වී තිබේ. මෙම ආරක්ෂක ගැටළු ඇති වීමට පෙර ගුවන් මගීන් වෙනුවෙන් පිටත්වීමේ සහ පැමිණීමේ ආලින්දයන් වෙත සීමාකිරීමකින් තොරව ප්‍රවේශ පත්‍ර මිලදී ගෙන අමුත්තන්ට පිවිසීමට හැකියාව සලසාදී තිබුනා."}
{"title":"නැගෙනහිර පළාතේදී සේවය කරද්දී සුපරික්ෂාකාරී විය යුතුයි : නව ආණ්ඩුකාරවරයා කියයි (PHOTOS) ","authors":["අමදෝරු අමරජිව "],"date":{"year":"2019","month":"06","date":"10"},"views":"2031","content":"නැගෙනහිර පලාත් සභාව කියන්නේ දකුණු පලාත් සභාව වගේ නොවෙයි. සිංහල, දෙමල මුස්ලිම්  කියන ජන වර්ග තුනම  ඉන්න සංකීර්ණ පලාතක්. ඒ නිසා මේ පලාතේ වැඩ කිරිමේදි සාධාරනත්වය හා මධ්‍යස්ථ භාවය අතීශයෙන්ම වැදගත් කාරණයක් වෙනවා යැයි නැගෙනහිර නව ආණ්ඩුකාර ෂාන් විජයලාල් ද සිල්වා අද (10) සිය දූරයේ වැඩ භාර ගනිමින් ප්‍රකාශ කර සිටියා. ත්‍රිකුණාමලයේ පිහිටි නැගෙනහිර ආණ්ඩුකාර ලේකම් කාර්යාලයේදි  සර්ව ආගමික වතාවත් වලින් අනතුරුව මෙම වැඩ භාර ගැනිම සිදුවිය.,,\" මගේ දේශපාලන මතය කුමක් වුවත් ආණ්ඩුකාරවරයෙකු වු පසුව අර ගේට්ටුවෙන්  ඇතුලට  එනකොට දේශපාලන මතය නැමැති සලු පිලි ගලවලා ඇතුල් වෙන්න ඕන. එහෙම වුණාම තමයි මේ පලාතේ ජනතාවට සේවය කරන්න ලේසි වෙන්නේ. පසුගිය දිනවල රට විවිධ හැල හැප්පිම් වුණා. ඒ තත්වය තුල  හැමෝම බැලුවේ නැගෙනහිර පලාත දෙසයි. ඒ නිසා නැගෙනහිර පලාතේ වැඩ කිරිමේදි සුපරික්ෂාකාරිව වැඩ කිරිම අත්‍යාවශ්‍ය කාරණයක් වෙනවා. ඒනිසා පුර්වගාමි ආණ්ඩුකාරවරු නතර කර තැනින් වැඩ පටන් ගන්න මම බලාපොරොත්තු වෙනවා\" මෙහිදි තවදුරටත් අදහස් දැක්වු  ආණ්ඩුකාර ශාන් විජයලාල් සිල්වා ප්‍රකාශ කර සිටියා.,,ආණ්ඩුකාරවරු  සමග වැඩ කිරිමේදි ජනතා නියෝජිතයින්ගේ මතය අර්ථ නිරුපණය වෙන්නේ නැහැ. ඒ දේ මම කියන්නේ පෞද්ගලික කාරණයක් විදිහටයි. පවතින නීති වෙනස් කරන්න මට බැහැ. ඒ නිසා මේ ප්‍රශ්ණයට හොදම විසදුම තමයි පලාත් සභාමැතිවරණය කඩිනමින් පැවැත්විම. මොන හේතුව නිසාද දන්නේ නැහැ පලාත් සභා මැතිවරණය කල් යනවා. දැනට ලංකාවේ ඇති පලාත් සභා නවයෙන් අටක් විසුරුවලා.මේ පලාත් සභා ක්‍රම තුල යම් යම්  හොද දේවල් තියනවා.සමහරු පලාත් සභා ක්‍රමය විවේචනය කලත් එහි යම් මට්ටමක හොද දේ අරගෙන නැගෙනහිර කටයුතු කරගෙන යන්න මම බලාපොරොත්තු වෙනාව. නැගෙනහිර පලාත කියන්නේ බහු වාර්ගික, බහු ආගමික පලාතක් බව කිවයුතු යැයි ප්‍රකාශ කර සිටියා."}
{"title":"ඉන්දීය කණ්ඩායමේ \"යුවරජු\" සමුගනියි ","authors":["දිනුක් හේවාවිතාරණ"],"date":{"year":"2019","month":"06","date":"10"},"views":"3216","content":"ඉන්දීය ක්‍රිකට් කණ්ඩායමේ  සුපිරි තුන් ඉරියව් ක්‍රීඩක යුවරාජ් සිං ක්‍රිකට් දිවියෙන් සමුගැනීමට තීරණය කර තිබෙනවා. මුම්බායි හිදී ප්‍රවෘත්ති සාකච්ජාවකට එක්වෙමින් ඔහු මේ බව අද (10) ප්‍රකාශ කර සිටියා. ඉන්දියානු ප්‍රිමියර් ලීග් තරගාවලිය ඇතුළුව ජාත්‍යන්තර ක්‍රිකට් දිවියෙන් සමුගැනීම ප්‍රකාශ කරන ලද යුවරාජ් මේ දක්වා ටෙස්ට් තරග 40ක්, එක්දින තරග 304ක් සහ විස්සයි 20 තරග 58කට ක්‍රීඩා කර තිබෙනවා.,,\" මෙය මට එක් අතකින් දුෂ්කර අවස්ථාවක් වගේම සුන්දර අවස්ථාවක්. ජාත්‍යන්තර ක්‍රිකට් දිවියේ 17 වසරක ක්‍රීඩාවේ නියැලීමෙන් අනතුරුව මම තීරණය කළා මෙතනින් ඉදිරියට යන්න අවස්ථාව දැන් උදාවෙලා කියලා\" ප්‍රවෘත්ති සාකච්ජාවට එක්වෙමින් යුවරාජ් කියා සිටියා.,,\" මම ඉන්දියාව වෙනුවෙන් තරග 400 කට වඩා ක්‍රීඩා කිරීමට වාසනාවන්ත වුනා. ක්‍රිකට් ක්‍රීඩකයෙක් ලෙස මගේ වෘත්තිමය දිවිය ආරම්භ කරන විට එවැනි ඉලක්කයක් කරා යාමට හැකිවෙතැයි මම කිසිවිටක කල්පනා කර තිබුනේ නැහැ. මාගේ ජීවිතය අවසන් වෙන තුරු මා ක්‍රිකට් ක්‍රීඩාවට ආදරය කරනවා, එය මොන වගේ හැඟීමක්ද කියලා කියන්න තරම් මට වචන නැහැ. ක්‍රිකට් ක්‍රීඩාව තුලින් මම සටන් කරන්න ඉගෙන ගත්තා. මා වැටෙන විට දුවිලි ගසා දාලා යලි නැගිටින්න ඉදිරියට යන්න මම මෙයින් ඉගෙන ගත්තා. මා සාර්ථක වූ අවස්ථාවට වඩා අසාර්ථක වූ අවස්ථාවන් බොහෝයි. මම කිසිකලකත් පරාජය වෙන්නේ නැහැ. එයයි මට ක්‍රිකට් ක්‍රීඩාවෙන් ඉගැන්නු දේ. මම මගේ රට නියෝජනය කළා. ඒ වෙනුවෙන් මම කැපවුණා.,,ක්‍රිකට් දිවියේදී මට අමතක නොවන සිදුවීම තමයි 2011 වර්ෂයේ දී ලෝක කුසලානය ජයග්‍රහණය කරපු ඉන්දීය කණ්ඩායම නියෝජනය කරන්න ලැබීම. තරග 04 ක හොදම ක්‍රීඩකයා සම්මාන පමණක් නොවේ අවසානයේදී තරගාවලියේ ක්‍රීඩකයා බවට සම්මාන දිනා ගන්න මට අවස්ථාව උදාවුනා\"  යුවරාජ් අවසානයේදී කියා සිටියා."}
{"title":"දකුණු අප්‍රිකා - බටහිර ඉන්දීය කොදෙව් තරගයට වර්ෂාවෙන් බාධා ","authors":["සමීර ගොඩපිටිය "],"date":{"year":"2019","month":"06","date":"10"},"views":"1290","content":"ලෝක කුසලාන ක්‍රිකට් තරගාවලියේ බටහිර ඉන්දීය කොදෙව් කණ්ඩායම සහ දකුණු අප්‍රිකානු කණ්ඩාම අතර තරගයට තවදුරටත් වර්ෂාවෙන් බාධා පැමිණ තිබෙනවා. කාසිය වාසිය දිනූ බටහිර ඉන්දීය කොදෙව්වන් පළමුවෙන් පන්දුවට පහර දීමට දකුණු අප්‍රිකාවට ආරාධනා කළා.,,ඒ අනුව දකුණු අප්‍රිකා ඉණිම ආරම්භ කිරීමට පිටියට පිවිසියේ ක්වින්ටන් ඩි කොක් සමගින් හෂීම් අම්ලායි. වර්ෂාව හේතුවෙන් තරගය නතර කරන විට දකුණු අප්‍රිකාව කඩුලු 2ක් දැවී ලකුණු 29ක් ලබා සිටියා. නොදැවී පන්දුවට පහර දෙමින් සිටි ක්වින්ටන් ඩි කොක් ලකුණු 17 යි. තරගය පැවැත්වෙන්නේ එංගලන්තයේ සවුත් හැම්ප්ටන්හිදීයි. ,,....................................................,,කාසියේ වාසිය දිනූ කොදෙව්වන් පළමුව පන්දුව අතට ගනී,,(10-06-2019 15:13),,ලෝක කුසලාන ක්‍රිකට් තරගාවලියේ දකුණු අප්‍රිකාව සහ බටහිර ඉන්දීය කොදෙව් කණ්ඩායම අතර තරගය දැන් පැවැත්වෙනවා. ඒ, සවුත්හැම්ප්ටන් හිදීයි. කාසිය වාසිය දිනූ කොදෙව්වන් පළමුවෙන් පන්දුවට පහර දීමට දකුණු අප්‍රිකාවට ආරාධනා කළා. දකුණු අප්‍රිකාව සහ කොදෙව්වන් අද තරගයට එක් වන්නේ වෙනස්කම් දෙකක් ද සහිතවයි.,,ඒ අනුව කොදෙව් කණ්ඩායමට ඩැරන් බ්‍රාවෝ සහ කෙමාර් රෝච් කැඳවා තිබෙනවා. දකුණු අප්‍රිකානු කණ්ඩායමට ඒඞ්න් මාක්‍රම් සහ බර්න් හෙන්ඩි්‍රක්ස් එක්ව සිටිනවා.  ලෝක කුසලාන තරගාවලියේ දකුණු අප්‍රිකාව සහභාගී වූ තරග තුනම පරාජය  වී ඇති අතර මෙම තරගය ජය ගැනීම හෝ පරාජය වීම මත ඔවුන්ගේ ඉදිරි ගමන තීරණය වනු ඇති."}
{"title":"හදිසි නීති රෙගුලාසිවල වගන්ති දෙකකට එරෙහිව මූලික අයිතිවාසිකම් පෙත්සම් දෙකක්","authors":["අධිකරණ වාර්තාකරු "],"date":{"year":"2019","month":"06","date":"10"},"views":"1452","content":"පාස්කු ඉරිදා ප්‍රහාරයෙන් පසු ජනාධිපතිවරයා විසින් ප්‍රකාශයට පත්කළ හදිසි නීති රෙගුලාසිවල 19 සහ 58 වගන්ති මගින් මූලික අයිතිවාසිකම් උල්ලංඝණය බව පවසමින් ශ්‍රේෂ්ඨාධිකරණයට පෙත්සම් 2ක් ඉදිරිපත් කර තිබෙනවා. ඒ, පුරවැසි බලය සංවිධානයේ කැදවුම්කරු ගාමිණි වියන්ගොඩ සහ විකල්ප ප්‍රතිපත්ති කේන්ද්‍රයේ විධායක අධ්‍යක්ෂ ආචාර්ය පාක්‍යසෝති සරවනමුත්තු විසින්.,,මෙම පෙත්සම් ශ්‍රේෂ්ඨාධිකරණයේ ත්‍රිපුද්ගල විනිසුරු මඩුල්ලක් හමුවේ අද කැදවූ අතර එම පෙත්සම් ජූලි මස 5වනදා සලකා බැලීමටයි එහිදී දින නියම කෙරුණේ. ජනාධිපතිවරයා වෙනුවෙන් නීතිපතිවරයා හා ආරක්ෂක ලේකම් ශාන්ත කෝට්ටේගොඩ මෙම පෙත්සම්වල වග උත්තරකරුවන් ලෙස නම් කර තිබෙනවා."}
{"title":"වෛද්‍ය සාෆිට එරෙහි පැමිණිලි නිසි පදිරි විභාග නොවන බව වෛද්‍යවරු හෙළිකරයි","authors":["දිල්ශාන් තුෂාර "],"date":{"year":"2019","month":"06","date":"10"},"views":"3072","content":"ප‍්‍රසව හා නාරිවේද වෛද්‍ය සෙයිගු සියාබ්දීන් මොහොමඞ් සාෆිට එරෙහිව ලැබී ඇති පැමිණිලි විභාග කිරීම නිසි පරිදි සිදු නොවන බව කුරුණෑගල ශික්‍ෂණ රෝහලේ වෛද්‍යවරුන් පවසනවා.,,රජයේ වෛද්‍ය නිලධාරීන්ගේ සංගමයේ කුරුණෑගල ශික්‍ෂණ රෝහල් ශාඛාවේ ලේකම් වෛද්‍ය ඉන්දික රත්නායක කියාසිටියේ පැමිණිලි විභාග කිරීමට ජනාධිපති විද්වත් කමිටුවක් පත් කළ යුතු බවයි.,,එසේ නොවුනහොතේ මෙම සතිය තුළ වැඩවර්ජනයක් සිදු කරන බවයි මෙහිදී ප‍්‍රකාශ කෙරුණේ.,,වෛද්‍යවරුන්ගෙන් ප‍්‍රකාශ ලබාගැනීම සම්බන්ධයෙන්ද ගැටළුවක් පවතින බව මෙහිදී ප‍්‍රකාශ කෙරුණා.,,,,මේ අතර කුරුණෑගල ශික්‍ෂණ රෝහලේ ප‍්‍රසව හා නාරිවේද වෛද්‍ය සෙයිගු සියාබ්දීන් මොහොමඞ් සාෆිට විරෝධය පළ කරමින් ඊයේ (09) දහවල් ඇඹිලිපිටිය සහ කළුතරදී විරෝධතාවක් පැවැත්වුණා. ඔහුට එරෙහිව මේ දක්වා ලැබී ඇති මුළු පැමිණිලි සංඛ්‍යාව 902 ක්."}
{"title":"මෝදි ගේ ලංකා සංචාරය ගැන ජවිපෙට සැකයක්","authors":["තරංග රුක්ෂාන්","හර්ෂිකා සංජීවනී"],"date":{"year":"2019","month":"06","date":"10"},"views":"2090","content":"ඉන්දීය අග‍්‍රාමාත්‍ය නරේන්ද්‍ර මෝදි මෙරටට පැමිණියේ කොළඹ වරායේ නැගෙනහිර පර්යන්තය විකිණීමට අදාළ ගිවිසුමෙහි ඉදිරි කටයුතු සොයා බැලීමට දැයි ජනතා විමුක්ති පෙරමුණ සැක පළ කරනවා.,,පාර්ලිමේන්තු මන්තී‍්‍ර බිමල් රත්නායක පැවසුවේ මෝදි අගමැතිවරයාගේ ශී‍්‍ර ලංකා සංචාරය හා නැගෙනහිර පර්යන්ත ගිවිසුම අතර සම්බන්ධයක් ඇත්දැයි හෙළි කළයුතු බවයි. ,,සමස්ත ලංකා වරාය පොදු සේවක සමිතිය ප‍්‍රකාශ කළේ කොළඹ වරායේ නැගෙනහිර පර්යන්තය සංවර්ධනය කිරීමට යැයි පවසමින් එය ජපානයට සහ ඉන්දියාවට පැවරීම වෙනුවෙන් දැනටමත් සහයෝගිතා ගිවිසුමකට ආණ්ඩුව අත්සන් තබා ඇති බවයි. අදාළ ගිවිසුම කි‍්‍රයාත්මක කිරිමට බලපෑම් කිරීම මෝදි අගමැතිවරයාගේ ශී‍්‍ර ලංකා සංචාරයේ අරමුණක් බව එහි ප‍්‍රධාන ලේකම් චන්ද්‍රසිරි මහගමගේ සඳහන් කළා. ,,නෙත් නිවුස් මේ සම්බන්ධයෙන් රාජ්‍ය අමාත්‍ය අශෝක් අබේසිංහගෙන් විමසීමක් කළා. ඉන්දීය අග‍්‍රාමාත්‍ය නරේන්ද්‍ර මෝදි මෙරටට පැමිණි  අවස්ථාවේ ඔහු පිළිගැනීමට කටුනායක ජාත්‍යන්තර ගුවන් තොටුපොලට ගිය ආණ්ඩුවේ නියෝජිත පිරිසටද ඔහු ඇතුළත් වුණා. ඒ අනුව එල්ල වන චෝදනාවන් සම්බන්ධයෙන් අදහස් දක්වමින් ඔහු කියා සිටියේ ඉන්දීය අග‍්‍රාමාත්‍ය නරේන්ද්‍ර මෝදි පැමිණියේ ශ්‍රී ලංකාව පිළිබඳ ලෝකයට පණිවුඩයක් දීමට බවයි. ඉන්දීය අග‍්‍රාමාත්‍ය නරේන්ද්‍ර මෝදි කොච්චිකඩේ දේවස්ථානය වෙතද යෑමෙන් මේ රටේ ආරක්ෂාව පිළිබඳ සහතිකයක් ලෝකය හමුවේ ලබා දී ඇති බවයි වැඩිදුරටත් සඳහන් කළේ.,,කොළඹ වරාය ඉන්දියාවට විකුණා ඇති බවටද පළ වන වාර්තාවන්ගේද කිසිදු සත්‍යතාවක් නොමැති බවයි රාජ්‍ය අමාත්‍යවරයා වැඩිදුරටත් ප‍්‍රකාශ කළේ."}
{"title":"අරාබි අකුරු ඇති නාමපුවරු ඉවත් කිරීමේ චක‍්‍රලේඛය නිකුත් වෙයි","authors":["තරංග රුක්ෂාන්","දිල්ෂාන් තුෂාර"],"date":{"year":"2019","month":"06","date":"10"},"views":"11086","content":"විවිධ ප‍්‍රදේශවල ඇති අරාබි අක්‍ෂර සඳහන් නාම පුවරු වහාම ඉවත් කිරීමට අදාළ චක‍්‍රලේඛයක් මේ වනවිට නිකුත් කර ඇතැයි රාජ්‍ය භාෂා අමාත්‍ය මනෝ ගනේෂන් පවසනවා.,,ඒ අනුව වහාම අදාළ නාම පුවරු ඉවත් කිරීමට බලධාරීන් කටයුතු කරනු ඇති බවයි ඔහු පෙන්වා දෙන්නේ. ,,\"පොදු ප්‍රතිපත්තියක් හැටියට සිංහල දෙමළ ඉංග්‍රීසි භාෂා 03ට අමතරව වෙන භාෂාවක් දා ගන්නට ඉඩ දෙන්න බෑ\" යනුවෙන්ද සඳහන් කළා.,,,,වෙනත් භාෂාවකින් නාම පුවරුවක් ප‍්‍රදර්ශනය කිරීමට අවශ්‍ය නම් ඒ සදහා විශේෂ අවසරයක් ලබාගත යුතු බවද මෙහිදී ප‍්‍රකාශ කෙරුණා.,,මුස්ලිම් ජනතාව වැඩි වශයෙන් ජිවත් වන ප‍්‍රදේශ කිහිපයක ඇතැම් නාම පුවරු අරාබි අක්‍ෂර සහිතව ප‍්‍රදර්ශනය කිරීම සම්බන්ධයෙන් මුස්ලිම් ආගමික කටයුතු හිටපු අමාත්‍ය අබ්දුල් හලීම් මොහොමඞ් හසීම්ගෙන්ද විමසීමක් කළා.,,එහිදී ඔහු කියා සිටියේ \"පසුගිය කාලවල අරාබි රටවල්වල ආධාර ලබාගෙන ඉදි කරන ලද ගොඩනැගිලිවල ඔවුන්ට ස්තූති කරමින් අරාබි අකුරෙන් නාම පුවරු යොදා තිබූණා. ඇතැම් ස්ථානවල එසේ නොමැතිව අරාබි භාෂාවෙන් නාම පුවරු යොදා තිබෙනවා. රජය මේ ඔක්කොම ඉවත් කරන්න තීරණයක් අරගෙන තියෙනවා.. ඒ අනුව ඉදිරි කාලයේදී මේ ඔක්කොම ඉවත් වෙයි.\" යනුවෙනි.,,ආණ්ඩුව මීට පෙර ප‍්‍රකාශ කර තිබුණේ මෙරට සියළු නාමපුවරු සිංහල, දෙමළ  සහ ඉංගී‍්‍රය යන භාෂාවලින් පමණක් ප‍්‍රදර්ශනය කළයුතු බවයි."}
{"title":"නේත්‍රාභිවන්දනා මහා ධාතු නමස්කාරය ඇරඹේ","authors":["ඩිල්ෂාන් මඩවල","සජිත් තිලකරත්න"],"date":{"year":"2019","month":"06","date":"14"},"views":"112","content":"නේත‍්‍රාභිවන්දනා මහා ධාතු නමස්කාරයට එක්ව පිං රැස් කර ගැනීමේ අවස්ථාව සැදැහැවතුන්ට අදත් උදා වනවා. ඒ, මහරගම ජාතික තරුණ සේවා සභා පරිශ‍්‍රයේදීයි. ,,එහි නවතම තොරතුරු නෙත් විශේෂ නියෝජිත සමීර බණ්ඩාර වීරකෝන්ගෙන්.,,,,නේත‍්‍රාභිවන්දනා මහා ධාතු නමස්කාරය සඳහා සංවිධාන ශක්තිය ලබා දෙන ජාතික තරුණ සේවා සභාව වෙනුවෙන් එහි සභාපති නීතිඥ එරංග වැලිඅංගේද නෙත් නිවුස් වෙත අදහස් පළ කළා.,,,,සම්මා සම්බුදුරජාණන් වහන්සේගේ සහ මහරහතන් වහන්සේ දස නමකගේ ධාතූන් වහන්සේ දැක වැඳපුදා ගැනීමට නේත‍්‍රාභිවන්දනා මහා ධාතු නමස්කාරයේදී අවස්ථාව ලැබෙනවා. ,,මෙවර පොසොන් පුරපසලොස්වක පොහොය නිමිත්තෙන් නෙත් එෆ් එම් ශ්වේත පූජා වැඩසටහන ද මහරගම ජාතික තරුණ සේවා සභාවේදී පැවැත්වෙනවා. පූජ්‍ය ගලිගමුවේ ඥාණදීප හිමියන්, පූජ්‍ය වල්පොල ගෝතම හිමියන්, පූජ්‍ය මාතර මහින්ද හිමියන් සහ පූජ්‍ය ගනේකන්දේ චන්දරතන හිමියන් ඇතුළු චිරප‍්‍රසිද්ධ භික්ෂූන් වහන්සේ බොහෝ දෙනෙකුද ඊට වැඩම කිරීමට නියමිතයි."}
{"title":"ලෝක කුසලානයේ තවත් තරගයක් වර්ෂාව නිසා අත්හැර දැමේ","authors":["කසුන් කැළුම්"],"date":{"year":"2019","month":"06","date":"14"},"views":"471","content":"ලෝක කුසලාන එක්දින කි‍්‍රකට් තරගාවලියේ තවත් තරගයක් අද පැවැත්වෙනවා. ,,ඒ, සත්කාරක එංගලන්ත කණ්ඩායම සහ බටහිර ඉන්දීය කොදෙව් කණ්ඩායම අතරයි. එංගලන්තයේ සදම්ප්ටන්හිදී මෙම තරගය පැවැත්වෙනවා. ,,මේ අතර ලෝක කුසලාන එක්දින තරගාවලියේ ඊයේ (13) දිනයට නියමිත තරගය ද වර්ෂාව හේතුවෙන් අතහැර දැමුණා. ,,මෙම තරගය පැවැත්වීමට නියමිතව තිබුණේ ඉන්දියාව සහ නවසීලන්තය අතරයි. එහෙත්, වර්ෂාව හේතුවෙන් එකදු පන්දුවක් හෝ කී‍්‍රඩා කිරීමට හැකි වූයේ නැහැ. ඒ අනුව දෙපිළටම ප‍්‍රසාද ලකුණු 01 බැගින් පිරිනැමුණා."}
{"title":"පාර්ලිමේන්තු තේරීම් කාරක සභාවේ ඇතැම් සාමාජිකයන් පිළිබඳ සැක සහිතයි","authors":["ඩිල්ෂාන් මඩවල"," දිල්ශාන් තුෂාර"],"date":{"year":"2019","month":"06","date":"14"},"views":"1567","content":"මෙම පාර්ලිමේන්තු විශේෂ කාරක සභාවේ සාමාජිකයෙකු වන පාර්ලිමේන්තු මන්තී‍්‍ර නලින්ද ජයතිස්ස පවසන්නේ ඊට නම් කර සිටින සෙසු සාමාජිකයින්ගෙන් ඇතැම් අය පිළිබඳ සැක පවතින බවයි. සභාවේ කටයුතු මාධ්‍යයට විවෘත කළ යුත්තේ ද ඒ නිසා බව නෙත් නිවුස් කළ විමසීමකදී මන්තී‍්‍රවරයා කියා සිටියා.,,,,මේ අතර පාස්කු ඉරිදා ප‍්‍රහාරය සම්බන්ධයෙන් විමර්ශනය කරන පාර්ලිමේන්තු විශේෂ කාරක සභාව හමුවේ සාක්ෂි ලබා දිමට තමන්ද සූදානම් බව පාර්ලිමේන්තු මන්තී‍්‍ර කවින්ද ජයවර්ධන පවසනවා. විමර්ශන සඳහා අදාළ විය හැකි ඇතැම් තොරතුරු තමන් සතුව ද තිබෙන බවයි මන්තී‍්‍රවරයා නෙත් නිවුස් වෙත කියා සිටියේ.,,,,මෙම පාර්ලිමේන්තු විශේෂ කාරක සභාවේ සාමාජිකයෙකු ලෙස පාර්ලිමේන්තු මන්තී‍්‍ර කවින්ද ජයවර්ධන ද මුලින් නම් කෙරුණා. එහෙත් පෞද්ගලික හේතූන් නිසා තමන් එයින් ඉවත්වන බවයි මන්තී‍්‍රවරයා පැවසුවේ. තමන් ගත් එම තීරණය පාර්ලිමේන්තු විශේෂ කාරක සභාවට සහය දිමට බාධාවක් නොවන බව ද මන්තී‍්‍රවරයා පවසනවා. ,,පාස්කු ඉරිදා ප‍්‍රහාරය සම්බන්ධයෙන් විමර්ශනය කරන පාර්ලිමේන්තු විශේෂ කාරක සභාව ඊයේත් රැුස්වුණා. එම කාරක සභාව හමුවේ ඊයේ සාක්ෂි ලබා දුන්නේ නැගෙනහිර හිටපු ආණ්ඩුකාර එම් එල් ඒ එම් හිස්බුල්ලා සහ රාජ්‍ය පරිපාලන අමාත්‍යාංශයේ ලේකම් ජේ ජේ රත්නසිරියි."}
{"title":"ලංගම සියලු බස් රථ අද සිට නැවතත් සාමාන්‍ය සේවාවට","authors":["ඩිල්ෂාන් මඩවල"," දිල්ශාන් තුෂාර"],"date":{"year":"2019","month":"06","date":"14"},"views":"195","content":"ශ‍්‍රීලංගම සියලූ බස් රථ අද සිට යළිත් සාමාන්‍ය පරිදි ධාවනය කෙරෙන බව එහි වෘත්තීය සමිති පවසනවා. ,,ජාතික සේවා සංගමයට අනුබද්ධ ශ‍්‍රීලංගම සේවකයින් ඉකුත් දින කිහිපයක් තිස්සේ වැඩවර්ජනයක නිරත වුණා. එහෙත්, අග‍්‍රාමාත්‍ය ලේකම්වරයා සහ ප‍්‍රවාහන අමාත්‍යවරයා ඇතුළු ආණ්ඩුවේ නියොජිතයින් සමග ඊයේ (13) පැවැති සාකච්ඡුාවකින් පසු ඔවුන් එම වැඩවර්ජනය අවසන් කර තිබෙනවා. ,,ශ‍්‍රීලංගම සේවකයින් මෙලෙස වැඩවර්ජනයක යෙදී සිටියේ ලබා දී ඇති උසස්වීම්වලට අදාලව වැටුප් ලබා දෙන ලෙස ඉල්ලා සිටිමින්. ඊයේ පැවැති සාකච්ඡාවේදි ඒ සඳහා යහපත් ප‍්‍රතිචාරයක් ලැබුණු බව වැඩවර්ජනය කැඳවා තිබූ වෘත්තීය සමිති පැවසුවා."}
{"title":"ජනපතිවරයා නොමැතිව පවත්වන කැබිනට් රැස්වීම් නීතියෙන් බලාත්මක නැහැ","authors":["ඩිල්ෂාන් මඩවල","සජිත් තිලකරත්න"],"date":{"year":"2019","month":"06","date":"14"},"views":"349","content":"ජනාධිපතිවරයා නොමැතිව පවත්වනු ලබන කැබිනට් රැස්වීම් නීතිප‍්‍රකාරව බලාත්මක නොවන බව නීතීඥ ප‍්‍රතිභා මහානාමහේවා පෙන්වා දෙනවා. ඔහු ඒ පිළිබඳ කරුණු දැක්වූයේ ජනාධිපතිවරයා නොපැමිණීම නිසා ඉකුත් සතියේ කැබිනට් රැස්වීම නොපැවැත්වීම පිළිබඳ නෙත් නිවුස් කළ විමසීමකදීයි.,,,,ජනාධිපතිවරයා සහ ආණ්ඩුවේ සෙසු පාර්ශව අතර ආරවුලක් නිසා කැබිනට් මණ්ඩලය රැස් නොවන්නේ නම් ඒ හේතුවෙන් රට ආපස්සට යා හැකි බව ද මෙහිදී ප‍්‍රකාශ කෙරුණා. කෙසේවෙතත් කැබිනට් මණ්ඩලය රැස්විය යුතු නිශ්චිත දිනයක් හෝ අවස්ථාවක් ආණ්ඩුක‍්‍රම ව්‍යවස්ථාවේ දක්වා නොමැති බවයි නීතීඥ ප‍්‍රතිභා මහානාමහේවා වැඩිදුරටත් පැවසුවේ.,,,,සම්මුතියෙන් එකගතාවකට එළඹිය නොහැකි නම් ගතහැකි විකල්ප පිළිබඳව ද නෙත් නිවුස් මෙහිදී ප‍්‍රශ්ණ කළා.,,,,කෙසේවෙතත් මාධ්‍යවේදීන් කළ විමසීමකදී අමාත්‍ය පී හැරිසන් පැවසුවේ ප‍්‍රශ්ණ සම්මුතියෙන් විසඳා ගත හැකි බවයි. ලබන සතියේ කැබිනට් රැස්වීම නියමිත පරිදි පැවැත්වෙනු ඇතැයි ද අමාත්‍යවරයා පැවසුවා."}
{"title":"බදියුදීන්ට, සාලිට හා හිස්බුල්ලාට එරෙහි පැමිණිලි ගණන නොව, ඒවායේ අන්තර්ගතය බලන්න -  පැමිණිලිකරුවෝ ඉල්ලති","authors":["ඩිල්ෂාන් මඩවල","සජිත් තිලකරත්න"],"date":{"year":"2019","month":"06","date":"14"},"views":"348","content":"එම් එල් ඒ එම් හිස්බුල්ලා හා අසාද් සාලි යන හිටපු ආණ්ඩුකාරවරුන්ට සහ රිෂාඩ් බදියුදීන් හිටපු අමාත්‍යවරයාට එරෙහිව මතුවූ ප‍්‍රභල විරෝධයට සාපේක්ෂව ඔවුන් සම්බන්ධයෙන් පොලීසියට ලැබී ඇත්තේ පැමිණිලි අවම සංඛ්‍යාවක් බවට තවදුරටත් අදහස් පළ වනවා. ,,මතුවූ විරෝධය සාක්ෂි නොමැති සහ අසත්‍ය ඒවා බවට කියා පෑමයි එවැනි අදහස්වලින් උත්සහ කෙරෙන්නේ. එහෙත්, ඊට ප‍්‍රතිචාර දක්වමින් පැමිණිලිකාර පාර්ශව පවසන්නේ පැමිණිලි සංඛ්‍යාව නොව සලකා බැලිය යුත්තේ පැමිණිලිවල අන්තර්ගතය බවයි. සියලූ පැමිණිලි සම්බන්ධයෙන් අපක්ෂපාතී විමර්ශන සිදු කළ යුතු බවද ඔවුන් අවධාරණය කරනවා. ,,මේ, සුරකිමු ශ‍්‍රී ලංකා සංවිධානයේ සභාපති පූජ්‍ය ආනන්ද සාගර හිමියන්.,,,,සත්‍ය ගවේෂකයේ සංවිධානයේ කැඳවුම්රුකරු නීතීඥ පේ‍්‍රමනාත් සී දොලවත්ත ද මේ සම්බන්ධයෙන් අදහස් පළ කළා.,,,, ,එම් එල් ඒ එම් හිස්බුල්ලා හා අසාද් සාලි යන හිටපු ආණ්ඩුකාරවරුන් සහ රිෂාඩ් බදියුදීන් හිටපු අමාත්‍යවරයා සම්බන්ධයෙන් ආණ්ඩුවේ ඇතැම් අය කරන ප‍්‍රකාශ විමර්ශනවලට බාධා විය හැකි බවද, මෙහිදී ප‍්‍රකාශ කෙරුණා.,,,,මේ අතර පොලිස් මූලස්ථානය ඊයේ (13) නිවේදනය කළේ එම් එල් ඒ එම් හිස්බුල්ලා හා අසාද් සාලි යන හිටපු ආණ්ඩුකාරවරුන්ට සහ රිෂාඩ් බදියුදීන් හිටපු අමාත්‍යවරයාට එරෙහිව මේ වනවිට පැමිණිලි 27ක් ලැබී ඇති බවයි. අදාළ පැමිණිවලින් වැඩිම ගණනක් රිෂාඩ් බදියුදීන්ට එරෙහිව ලැබී තිබෙනවා.  ඒ, පැමිණිලි 12ක්.,,බස්නාහිර හිටපු ආණ්ඩුකාර අසාද් සාලිට එරෙහිව පැමිණිලි 05ක්ද, නැගෙනහිර හිටපු ආණ්ඩුකාර එම් එල් ඒ එම් හිස්බුල්ලාට එරෙහිව පැමිණිලි 02ක්ද ලැබී තිබෙනවා. මොවුන් 03දෙනාටම එරෙහිව තවත් පැමිණිලි 08ක් ලැබී ඇති බවයි පොලිස් මූලස්ථානය පැවසුවේ."}
{"title":"බදියුදීන්, සාලි සහ හිස්බුල්ලාට එරෙහිව පැමිණිලි 27ක්","authors":["ඩිල්ෂාන් මඩවල"],"date":{"year":"2019","month":"06","date":"13"},"views":"712","content":"රිෂාඩ් බදියුදීන්, අසාද් සාලි සහ එම් එල් ඒ එම් හිස්බුල්ලා යන අය සම්බන්ධයෙන් මේවනවිට පැමිණිලි 27ක් ලැබී ඇතැයි පොලිස් මූලස්ථානය පවසනවා.,,ඉකුත් 04වනදා සිට ඊයේ දින දක්වා කාලය තුළදී මෙම පැමිණිලි ලැබී ඇති බවයි පොලීසිය වැඩිදුරටත් පැවසුවේ. ,,අදාළ පැමිණි වලින් වැඩිම ගණනක් ලැබී ඇත්තේ පාර්ලිමේන්තු මන්තී‍්‍ර රිෂාඩ් බදියුදීන්ට එරෙහිවයි.,,ඒ, පැමිණිලි 12ක්, බස්නාහිර හිටපු ආණ්ඩුකාර අසාද් සාලිට එරෙහිව පැමිණිලි 05ක්ද, නැගෙනහිර හිටපු ආණ්ඩුකාර එම් එල් ඒ එම් හිස්බුල්ලාට එරෙහිව පැමිණිලි 02ක්ද ලැබී තිබෙනවා.,,මොවුන් 03දෙනාටම එරෙහිව තවත් පැමිණිලි 08ක් ලැබී ඇති බවයි පොලිස් මූලස්ථානය පැවසුවේ."}
{"title":"ලෝක කි‍්‍රකට් ගැටුමේ අද තරගයත් වැස්සට බිලි","authors":["ඩිල්ෂාන් මඩවල"],"date":{"year":"2019","month":"06","date":"13"},"views":"1187","content":"ලෝක කුසලාන එක්දින තරගාවලියේ අදට නියමිත තරගය ද වර්ෂාව හේතුවෙන් අතහැර දැමුණා.,,මෙම තරගය පැවැත්වීමට නියමිතව තිබුණේ ඉන්දියාව සහ නවසීලන්තය අතරයි.,,එහෙත්, වර්ෂාව හේතුවෙන් එකදු පන්දුවක් හෝ කී‍්‍රඩා කිරීමට හැකි වූයේ නැහැ.,,ඒ අනුව දෙපිළටම ප‍්‍රසාද ලකුණු 01 බැගින් පිරිනැමුණා."}
{"title":"පාසල් වල ආරක්ෂාවට තවදුරටත් මව්පියන් එපා - අධ්‍යාපන අමාත්‍යාංශය කියයි","authors":["ඩිල්ෂාන් මඩවල"],"date":{"year":"2019","month":"06","date":"13"},"views":"597","content":"පාසල්වල ආරක්ෂාව සඳහා මව්පියන් කැඳවීම තවදුරටත් අවශ්‍ය නොවන බව අධ්‍යාපන අමාත්‍යාංශය පවසනවා.,,අධ්‍යාපන අමාත්‍යාංශයේ ලේකම්වරයා විසින් සියලූ පළාත් ප‍්‍රධාන ලේකම්වරුන්, පළාත් අධ්‍යාපන ලේකම්වරුන්, පළාත් අධ්‍යාපන අධ්‍යක්‍ෂවරුන්, කලාප අධ්‍යාපන අධ්‍යක්‍ෂවරුන්, කොට්ඨාශ භාර නියෝජ්‍ය හා සහකාර අධ්‍යක්‍ෂවරුන් සහ සියලූ පාසල් ප‍්‍රධානීන් මේ පිළිබඳ දැනුවත් කර තිබෙනවා.,,පාසල්වල ආරක්ෂාව සම්බන්ධයෙන් ආරක්ෂක අංශ විධිමත් සැලසුම් කි‍්‍රයාත්මක කර ඇති බව ද එමගින් අවධාරණය කර තිබෙනවා."}
{"title":"බදියුදීන්ගේ ජාතිවාදී පත්වීම් ගැන රතන හිමිගෙන් ප‍්‍රකාශයක්","authors":["මාධව කුලසූරිය","සජිත් තිලකරත්න","ඩිල්ෂාන් මඩවල"],"date":{"year":"2019","month":"06","date":"13"},"views":"1040","content":"හිටපු අමාත්‍ය රිෂාඞ් බදියුදීන් විසින් සිදු කෙරුණු වංචා සහ දූෂණ ගණනාවක් දැන් අනාවරණ වෙමින් ඇතැයි පාර්ලිමේන්තු මන්තී‍්‍ර පූජ්‍ය අතුරලියේ රතන හිමියන් පවසනවා. උන්වහන්සේ ඒ බව පැවසුවේ වව්නියාවේ අද පැවැති ජන හමුවකදීයි. ,, රැකියා සඳහා පුද්ගලයින් බඳවා ගැනීමේදී ද, රිෂාඞ් බදියුදීන් හිටපු අමාත්‍යවරයා දූෂිතව කි‍්‍රයාකර ඇතැයි මෙහිදී ප‍්‍රකාශ කෙරුණා. ,, තමන් වහන්සේ මෙලෙස වව්නියාවට පැමිණීයේද හින්දු, බෞද්ධ සහයෝගීතාව ශක්තිමත් කර ගැනීමේ අදහසින් බව පාර්ලිමේන්තු මන්තී‍්‍ර පූජ්‍ය අතුරලියේ රතන හිමියන් මෙහිදී වැඩිදුරටත් පැවසුවා."}
{"title":"ජනපතිත් නෑ- අගමැතිත් නෑ- වගකීම කාගේ දැයි විපක්ෂය අසයි","authors":["සමන්ත කුමාර","සජිත් තිලකරත්න","සමීර ගොඩපිටිය","ඩිල්ෂාන් මඩවල"],"date":{"year":"2019","month":"06","date":"13"},"views":"635","content":"රටේ පවතින දේශපාලන ව්‍යාකූලත්වය පිළිබඳව ද අද ස්ථාන කිහිපයකදී අදහස් පළවුණා. පාර්ලිමේන්තු මන්තී‍්‍ර පියල් නිශාන්ත පැවසුවේ රටේ ප‍්‍රශ්ණ ගණනාවක් තිබියදී ජනාධිපතිවරයා සහ අග‍්‍රාමාත්‍යවරයා වගකීම් විරහිතව විදෙස් ගතවී ඇති බවයි.,,මේ නිසා රටේ තවත් නරක තත්ත්වයන් ඇතිවිය හැකි බව ද මන්තී‍්‍රවරයා පවසනවා. ,,ඔහු මෙම අදහස් පළ කළේ ශ‍්‍රී ලංකා පොදුජන පෙරමුණ අද කැඳවා තිබූ මාධ්‍ය හමුවේදීයි. ,, පාර්ලිමේන්තු මන්තී‍්‍ර අනුර පි‍්‍රයදර්ශන යාපා ද මේ සම්බන්ධයෙන් අදහස් පළ කළා. ,, ආණ්ඩුවේ නායකයන් වගකීම් විරහිතව කටයුතු කරන බවට ඉදිරිපත් වන මෙම චෝදනා සම්බන්ධයෙන් ආණ්ඩුව වෙනුවෙන් අමාත්‍ය පී හැරිසන් අද ප‍්‍රතිචාර දැක්වුවා. ඒ, මාධ්‍යවේදීන් කළ ප‍්‍රශ්ණ කිරීමකට පිළිතුරු ලබා දෙමින්. ,,,,අමාත්‍ය පී හැරිසන් එම අදහස් දැක්වූයේ රජයේ ප‍්‍රවෘත්ති දෙපාර්තමේන්තුවේ පැවැත්වූ මාධ්‍ය හමුවකදීයි."}
{"title":"සහරාන්ගේ තවත් මිතුරෙක් ඉන්දියාවේදී අත්අඩංගුවට","authors":["පවිත්‍රා මදුහර්ෂනි"],"date":{"year":"2019","month":"06","date":"13"},"views":"710","content":"ශ‍්‍රී ලංකාවේ සිදුවූ පාස්කු ඉරිදා ප‍්‍රහාරය මෙහෙයවූ බව කියන සහරාන් හෂීම් සමග සම්බන්ධතා පැවැත්වූවෙකු ඉන්දියාවේදී අත්අඩංගුවට ගෙන තිබෙනවා. ,,ඉන්දීය ත‍්‍රස්ත විරෝධී ඒකකයේ නිලධාරීන් විසින් ඔහු අත්අඩංගුවට ගෙන  ඇති බවයි විදෙස් වාර්තා පවසන්නේ. මෙම පුද්ගලයා මොහොමඞ් අසාරුදීන් නමැත්තෙකකු බවද ඔහු 32 වන වියේ පසුවන බව ද හඳුනාගෙන තිබෙනවා. ,,අයි එස් සංවිධානයට සම්බන්ධ ත‍්‍රස්ත සංවිධාන ජාලයක සැකකරුවන් සොයා දකුණු ඉන්දියාවේ කොයිම්බටොර් ප‍්‍රදේශයේදී සිදු කළ වැටලීමකදීයි මෙම පුද්ගලයා අත්අඩංගුවට ගෙන ඇත්තේ. ඔහු සහ සහරාන් හෂිම් ෆේස්බුක් මිතුරන් බව ද විමර්ශනවලින් හෙළි කර ගෙන තිබෙනවා. ,,අදාළ වැටලීම්වලදී මොහොමඞ් අසාරුදීන්ට අමතරව තවත් සැකකරුවන් 05 දෙනෙකුද අත්අඩංගුවට ගෙන තිබෙන බවයි විදෙස් වාර්තාවල වැඩිදුරටත් දැක්වෙන්නේ. ඔවුන් සියලූ දෙනා අයි එස් මතවාද ව්‍යාප්ත කිරීමට සහ ප‍්‍රහාර සඳහා තරුණයන් බඳවා ගැනීමට කටයුතු කරමින් සිට ඇති බව ද හෙළි කර ගෙන තිබෙනවා.,,මෙම පුද්ගලයින්ගෙන් තවදුරටත් රඳවාගෙන ප‍්‍රශ්ණ කරන බවයි ඉන්දීය ආරක්ෂක ප‍්‍රධානීන් පැවසුවේ."}
{"title":"ලංකාවේ සුළු ජාතියක් වුවත් ලෝකයේ මහ ජාතියක් යැයි කීවේ මුස්ලිම් ප‍්‍රජාව දිරිගන්වන්නයි -  හිස්බුල්ලා කියයි  (UPDATE)","authors":["සජිත් තිලකරත්න"],"date":{"year":"2019","month":"06","date":"13"},"views":"2081","content":"තමන් සෑම විටම කටයුතු කරන්නේ ශ‍්‍රී ලාංකිකයෙකු ලෙස සිතා බව නැගෙනහිර හිටපු ආණ්ඩුකාර එම් එල් ඒ එම් හිස්බුල්ලා පවසනවා,, ඔහු ඒ බව පැවසුවේ පාස්කු ඉරිදා ප‍්‍රහාරය සම්බන්ධයෙන් විමර්ශන සිදු කරන පාර්ලිමේන්තු විශේෂ කාරක සභාව හමුවේ අද සාක්ෂි ලබා දෙමින්,,ශ‍්‍රී ලංකාවේ සුළු ජාතියක් වුවද මුස්ලිම් ප‍්‍රජාව ලෝකයේ මහා ජාතියක් බැවින් බිය නොවී නැගී සිටින්නැයි ඔහු මීට පෙර කර ඇති ප‍්‍රකාශය සම්බන්ධයෙන් ද මෙහිදි ප‍්‍රශ්ණ කෙරුණා,, ඊට පිළිතුරු දෙමින් හිටපු ආණ්ඩුකාරවරයා පැවසුවේ බියෙන් සිටින මුස්ලිම් ප‍්‍රජාව දිරිගැන්වීම සඳහා පමණක් තමන් මෙම ප‍්‍රකාශය සිදු කළ බවයි,,, ,,-----------------------------------------------------------------------------------------------------------------------------------------------------------,,සහරාන් හෂීම් හමුවූ බව හිස්බුල්ලා පිළිගනී (UPDATE),,13-06-2019 19:03,,පාස්කු ඉරිදා ප‍්‍රහාරය සම්බන්ධයෙන් විමර්ශනය කරන පාර්ලිමේන්තු විශේෂ කාරක සභාව හමුවේ නැගෙනහිර හිටපු ආණ්ඩුකාර එම් එල් ඒ එම් හිස්බුල්ලා අද සාක්ෂි ලබා දුන්නා.,,එම ප‍්‍රහාරය මෙහෙයවූ බව කියන සහරාන් හෂීම් තමන් හමුවී ඇතැයි පිළිගන්නා බවයි හිටපු ආණ්ඩුකාරවරයා එහිදී කියා සිටියේ. ,,,රාජ්‍ය පරිපාලන අමාත්‍යාංශයේ ලේකම් ජේ ජේ රත්නසිරි ද පාස්කු ඉරිදා ප‍්‍රහාරය සම්බන්ධයෙන් විමර්ශනය කරන පාර්ලිමේන්තු විශේෂ කාරක සභාව හමුවේ අද සාක්ෂි ලබා දුන්නා. , ,,---------------------------------------------------------------------------------------------------------------------------------------,,පාර්ලිමේන්තු විශේෂ කාරක සභාවේ සාක්ෂි විමසීම 06වන දිනටත් අද ඇරඹෙයි,,13-06-2019 16:46,,පාස්කු ඉරිදා බෝම්බ ප‍්‍රහාරය සම්බන්ධයෙන් සොයා බැලීමට පත් කළ පාර්ලිමේන්තු විශේෂ කාරක සභාවේ සාක්ෂි විමසීම 06වන දිනටත් අද ආරම්භ වුණා.,,රාජ්‍ය පරිපාලන අමාත්‍යාංශයේ ලේකම් ජේ ජේ රත්නසිරි සහ නැගෙනහිර පළාත් හිටපු ආණ්ඩුකාර එම් එල් ඒ එම් හිස්බුල්ලා අද දින මෙම කාරක සභාව හමුවේ සාක්ෂි විමසීමට කැඳවා තිබෙනවා."}
{"title":"වෛද්‍යවරයෙකු ලෙස පෙනී සිටි පුද්ගලයෙකු තලවකැලේදී අත්අඩංගුවට","authors":["රංජිත් රාජපක්ෂ - හැටන්"],"date":{"year":"2019","month":"06","date":"13"},"views":"636","content":"වෛද්‍යවරයෙකු ලෙස පෙනී සිටිමින් වෛද්‍ය මධ්‍යස්ථානයක් පවත්වා ගෙනගිය පුද්ගලයෙකු තලවකැලේ ප‍්‍රදේශයේදී පොලිස් අත්අඩංගුවට ගෙන තිබෙනවා.,,සැකකරු වසර 2කට ආසන්න කාලයක් කිසිදු අනුමැතියකින් තොරව තලවකැලේ නගරයේ මෙම වෛද්‍ය මධ්‍යස්ථානය පවත්වා ගෙන ගොස් ඇති බවයි නෙත් නිවුස් වාර්තාකරු පැවසුවේ.,,එම වෛද්‍ය මධ්‍යස්ථානය තුළ ගබ්සාවන් සිදු කරන බවට ලද තොරතුරක් මත සිදු කළ වැටලීමකදීයි මෙම සැකකරු අත්අඩංගුවට ගෙන ඇත්තේ.,,අත්අඩංගුවට ගැනුණු සැකකරු සමන්තුරේ ප‍්‍රදේශයේ පදිංචි 49හැවිරිදි පුද්ගලයෙක්."}
{"title":"බැඳුම්කර වංචාව : අර්ජුන මහේන්ද්‍රන් ඇතුළු 10 දෙනෙකුට එරෙහිව නඩු පවරන්න අගවිනිසුරු උපදෙස් දෙයි ","authors":["දිනුක් හේවාවිතාරණ"],"date":{"year":"2019","month":"06","date":"13"},"views":"1093","content":"මහ බැංකු බැඳුම්කර වංචාව සම්බන්ධයෙන් විශේෂ ත්‍රිපුද්ගල මහාධිකරණ විනිසුරු මඩුල්ල හමුවේ හිටපු මහ බැංකු අධිපති අර්ජුන මහේන්ද්‍රන් ඇතුළු විත්තිකරුවන් 10 දෙනෙකුට එරෙහිව නඩු පැවරීමට අද (13) අගවිනිසුරු ජයන්ත ජයසුරිය මහතා නීතිපතිවරයාට උපදෙස් ලබාදී ඇති බව නීතිපතිවරයාගේ සම්බන්ධිකරණ නිලධාරිනි රජයේ අධිනීතිඥ ඉෂාරා ජයරත්න මෙනවිය ප්‍රකාශ කර සිටියා.,,2015 පෙබරවාරි 27 වැනිදා දින සිදුවූ බැඳුම්කර වෙන්දේසියේදී රුපියල් බිලියන 10,058 ක්‌ වටිනා භාණ්‌ඩාගාර බැඳුම්කර වංක ලෙස ව්‍යපහරණය කිරීමට කුමන්ත්‍රණය කිරීම හා ඊට අනුබල දීමෙන් පොදු දේපළ පනතේ 5(1) වගන්තිය යටතේ ගැනෙන සාවද්‍ය පරිහරණය සිදු කිරීමේ අධිචෝදනා සියලුම විත්තිකරුවන්ට එරෙහිව ගොනු කිරීමට නියමිතය.,,එමෙන්ම අර්ජුන මහේන්ද්‍රන් සහ හිටපු මහ බැංකු නියෝජ්‍ය අධිපති පී. සමරසිරි යන අයට විරුද්ධව භාණ්‌ඩාගාර බැඳුම්කර රුපියල් බිලියන 10,058 ක්‌ සම්බන්ධයෙන් බැහැර කිරීමට අදාළව පොදු දේපළ පනතේ සාපරාධී විශ්වාසය කඩ කිරීමෙන් රුපියල් මිලියන 688,762,100 ක පාඩුවක්‌ රජයට සිදුකිරීමේ චෝදනා එල්ල වී ඇත. අදාළ වෙන්දේසියේදී සීමාසහිත පර්පෙචුවෙල් ට්‍රෙෂරීස්‌ පුද්ගලික සමාගම විසින් රුපියල් බිලියන 15 කට ලංසු තැබීමෙන් රුපියල් බිලියන පහක්‌ වටිනා භාණ්‌ඩාගාර බැඳුම්කර වංක ලෙස ව්‍යපහරණය කිරීම මෙන්ම ස්‌කන්ධ සහ සුරැකුම්පත් ආඥ පනතේ 56 වැනි වගන්තිය යටතේ මහ බැංකු අභ්‍යන්තර තොරතුරු ලංසු තැබීම සඳහා භාවිතා කිරීමේ චෝදනාත් එල්ල වී ඇත. අනෙකුත් විත්තිකරුවන්ට මහ බැංකු අභ්‍යන්තර තොරතුරු ලබාදීමට අනුබල දීමේ චෝදනා නඟා ඇත., ,ලක්‌ෂ්මන් අර්ජුන මහේන්ද්‍රන්, පත්තිනිගේ සමරසිරි, පර්පෙචුවෙල් ට්‍රෙෂරීස්‌ සමාගම, අර්ජුන් ජෝශප් ඇලෝසියස්‌, කසුන් ඕෂධ පලිසේන, ජෙෆ්රි ජෝශප් ඇලෝසියස්‌, ප්‍රශ්‍ය මිත්‍ර ගුණවර්ධන, චිත්ත රන්ජන් හුලුගල්ල, මුතුරාජා සුරේන්ද්‍රන් හා අජහාන් ගාර්දිය පුංචිහේවා යන විත්තිකරුවන්ට එරෙහිව අධිචෝදනා 23 ක්‌ යටතේ නඩු පැවරීමට අගවිනිසුරුවරයාගෙන් අවසර ඉල්ලා සිටියේ පසුගිය ජුනි මස 07 වෙනිදායි."}
{"title":"ඉන්ධන ප්‍රවාහනය කරමින් තිබු නැව් දෙකකට අරාබි මුහුදේදී \"ටර්පිඩෝ\" ප්‍රහාරයක් (PHOTOS)","authors":["දිනුක් හේවාවිතාරණ"],"date":{"year":"2019","month":"06","date":"13"},"views":"7064","content":"ඕමාන මුහුදු කලාපයේ ඉන්ධන ප්‍රවාහනය කරමින් තිබු නැව් දෙකකට එල්ලවූ ප්‍රහාරයක් සමග මැදපෙරදිග කලාපයේ දැඩි උණුසුම්කාරී වාතාවරණයක් හටගෙන තිබෙනවා. මෙම නෞකා දෙකට ටර්පිඩෝ සහ කාන්දම් බෝම්බ ප්‍රහාරයන් එල්ල වන්නට ඇති බවයි සැකපළ කරන්නේ.,,කටාර් හි සිට තායිවානය දක්වා පෙට්ට්‍රෝ කෙමිකල් ටොන් 75,000 ක් ප්‍රවාහනය කරමින් තිබු MT Front Altair නම්වූ නොර්වේ ව්‍යාපාරිකයෙකුට අයත් ඉන්ධන ප්‍රවාහන නෞකාවකට එල්ලවූ \"ටර්පිඩෝ\" ප්‍රහාරයත් සමග එම නැව ගිනිගෙන මුහුදුබත්වී ඇති බවට ඉරාන රජයේ මාධ්‍ය විසින් නිවේදනය කර සිටිනවා. කෙසේ වෙතත්  MT Front Altair නෞකාවේ හිමිකරු පවසන්නේ නෞකාවේ සිටි කාර්ය මණ්ඩලය බේරා ගෙන ඇති බවත් නෞකාව මුහුදුබත්වී නොමැති බවයි.,,මේ අතර පැනමාවට අයත් Kokuka Courageous නම් නෞකාවට කාන්දම් බෝම්බ ප්‍රහාරයක් එල්ලවී ඇති බවයි වාර්තා වන්නේ. එම නෞකාව තුල ගින්නක් හටගෙන ඇති බවයි විදෙස් මාධ්‍ය වාර්තා කර සිටින්නේ.,,මේ අතර ප්‍රහාරයන් එල්ලවීමත් සමග එම නෞකාවන් මගින් උදව් ඉල්ලා නිකුත් කරනු ලැබූ සංඥාවන් තමන්ට ලද බවත් ඒ අනුව අවශ්‍ය සහය සැපයීම සඳහා අවශ්‍ය කටයුතු කළ බවට බහරේන් හි ස්ථානගතවී සිටින අමෙරිකානු නාවික හමුදාවේ පස්වන බලඇණිය සදහන් කර සිටියි. ඒ අනුව සිදුකළ මෙහෙයුම් මගින් ප්‍රහාර එල්ලවූ නෞකාවන් හි සිටි නැවියන් 44 දෙනෙකු බේරා ගැනීමට හැකිවූ බවයි අමෙරිකානු නාවික හමුදාව සදහන් කර සිටියේ.,,මේ අතර පසුගිය මාසයේදී ද ගල්ෆ් මුහුදු කලාපයේදී ඉන්ධන ප්‍රවාහන නෞකා 04කට මෙවැනි ආකාරයේ ප්‍රහාර එල්ලවූ අතර අමෙරිකාව ප්‍රමුඛ මැදපෙරදිග රටවල් එම ප්‍රහාරයන් සම්බන්ධයෙන් ඉරානයට චෝදනා එල්ලකරනු ලැබුවා. කෙසේ වුවත් ඉරානය එම චෝදනා වලට පිළිතුරු ලබාදෙමින් ප්‍රකාශ කර සිටියේ තමන් එම ප්‍රහාර වලට සම්බන්ධ නොවූ බවයි.,,මේ අතර මැදපෙරදිග කළාපයේ ඇතිවී තිබෙන මතභේදාත්මක තත්ත්වය සමනය කර ගැනීමේ අරමුණින් යුතුව ජපාන අගමැති ෂින්සෝ ඇබේ අද දිනයේදී ඉරාන අධ්‍යාත්මික නායක අයතුල්ලා අල් කමිනි සමග සාකච්ජවක්ද පැවැත්වීමට නියමිත බවයි වාර්තා වන්නේ."}
{"title":"රසායනික ද්‍රව්‍ය අඩංගු බවට සැක කෙරෙන තේ කිලෝග‍්‍රෑම්  178 ක් එස් ටි එෆ් භාරයට","authors":["හේමන්ත කහවලගේ","තරංග රුක්ෂාන් ජයසේකර"],"date":{"year":"2019","month":"06","date":"13"},"views":"1544","content":"රසායනික ද්‍රව්‍ය මිශ‍්‍ර කර ඇති බවට සැක කෙරෙන තේ කොළ කිලෝග‍්‍රෑම් 178 යි ග‍්‍රැම් 400 ක් පොලිස් භාරයට ගෙන තිබෙනවා.,,ඒ, හොරණ විශේෂ කාර්ය බලකා කදවුරේ නිලධාරීන්ට ලද තොරතුරක් මත බුලත්සිංහල, ඉහළ වෙල්ගම, මහගම ප‍්‍රදේශයේ පිහිටි තේ කර්මාන්ත ශාලාවක සිදුකල වැටලීමකදීයි.,,එහි තිබී රසායනික ද්‍රව්‍ය තොගයක්ද පොලිස් භාරයට ගෙන ඇති අතර තේ කොළවලින් ලබාගත් සාම්පල් පරීක්‍ෂාව සදහා තේ මණ්ඩලය වෙත යොමු කර තිබෙනවා."}
{"title":"පොසොන් වෙනුවෙන් දන්සැල් 492 ක් ලියාපදිංචි කෙරේ","authors":["දිල්ශාන් තුෂාර ","තරංග රුක්ෂාන්"],"date":{"year":"2019","month":"06","date":"13"},"views":"646","content":"පොසොන් උත්සවය වෙනුවෙන් දිවයින පුරා දන්සැල් 492 ක් ලියාපදිංචි වී ඇතැයි මහජන සෞඛ්‍ය පරීක්‍ෂකවරුන්ගේ සංගමය පවසනවා.,,ඉන් දන්සැල් 198 ක් අනුරාධපුර දිස්ති‍්‍රක්කයේත් දන්සැල් 24 ක් පොළොන්නරුව දිස්ති‍්‍රක්කයේත් ලියාපදිංචි වී ඇති බවයි මහජන සෞඛ්‍ය පරීක්‍ෂකවරුන්ගේ සංගමයේ ලේකම් මහේන්ද්‍ර බාලසූරිය පැවසුවේ.,,පොසොන් උත්සවය වෙනුවෙන් දන්සැල් ලියාපදිංචි කිරීම හෙටින් අවසන් වනවා."}
{"title":"ආන්දෝලනාත්මක සිද්ධින් 4ක විමර්ශන කඩිනමින් අවසන් කර වාර්තා ලබාදෙන්න : නිතිපති පොලිසියට දන්වයි","authors":["දිනුක් හේවාවිතාරණ"],"date":{"year":"2019","month":"06","date":"13"},"views":"1070","content":"මහජන කැළඹිමේ සිද්ධින් වලට තුඩුදුන් සිදුවිම් 4ක් සම්බන්ධයෙන් පොලිසිය විසින් සිදුකරනු ලබන විමර්ශන වහා අවසන් කොට එම වාර්තාවන් තමන් වෙතට ලැබිමට සලස්වන්නැයි නිතිපතිවරයා වැඩබලන පොලිස්පතිවරයාට දැනුම් දිමක් සිදුකර තිබෙනවා.,,ලසන්ත වික්‍රමතුංග ඝාතනය, වසීම් තාජුඩීන් ඝාතනය, කොළඹදි පුද්ගලයින් 11 දෙනෙකු පැහැරගෙන ගොස් අතුරුදහන් කිරිම සහ මුතුර් හි රාජ්‍ය නොවන සංවිධානයක සේවකයින් 17 දෙනෙක් වෙඩි තබා ඝාතනය කිරිම යන සිද්ධින් සම්බන්ධයෙන් සිදුකරනු ලබන විමර්ශනයන් වහාම අවසන් කර එම වාර්තාවන් තමන් වෙතට ලබා දෙන ලෙසයි නිතිපති ජනාධිපති නීතිඥ දප්පුල ද ලිවේරා දැනුම් දි ඇත්තේ.,,මෙම සිද්ධින් සම්බන්ධයෙන් විමර්ශන කඩිනමින් අවසන් කරන ලෙස වැඩබලන පොලිසපති ජේෂ්ඨ නියෝජ්‍ය පොලිස්පති සි.ඩි.වික්‍රමරත්න, අපරාධ පරික්ෂණ දෙපාර්තමේන්තුවේ ජේෂ්ඨ නියෝජ්‍ය පොලිස්පතිවරයාට සහ එහි අධ්‍යක්ෂකවරයාට නිතිපතිවරයා විසින් දැනුම් දුන් බවයි රජයේ ජේෂ්ඨ නීතිඥ නිශාරා ජයරත්න මෙනවිය ප්‍රකාශ කර සිටියේ."}
{"title":"හොංකොං විරෝධතා වැඩි වන ලකුණු","authors":["තරංග රුක්ෂාන් - විදෙස් මාධ්‍ය ඇසුරෙන්"],"date":{"year":"2019","month":"06","date":"13"},"views":"2102","content":"අපරාධවලට සම්බන්ධ චෝදනා එල්ල වන පුද්ගලයින් චීන මව් දේශයට පිටුවහල් කිරීමට එරෙහිව හොංකොං හි ආරම්භ කළ විරෝධතා තවදුරටත් පැවැත්වෙනවා.,,මේ හේතුවෙන් හොංකොංහි ප‍්‍රධාන නගරවල රජයේ කාර්යාල රැසක් වසා දමා ඇති බවයි විදෙස් මාධ්‍ය වාර්තා කළේ.,,විරෝධතාකරුවන් සහ පොලීසිය අතර ගැටුම්ද හටගෙන ඇති බව වාර්තා පළ වනවා.,,අවුරුදු 15ත් 66 ත් අතර වයස් කාණ්ඩයේ පසුවන පුද්ගලයින් හැත්තෑ දෙදෙනෙකු එහිදී තුවාල ලබා ඇතැයි සඳහන්. දින කිහිපයක් තිස්සේ මෙම විරෝධතා පැවතියද එය තවදුරටත් වර්ධනය වන ලකුණු පෙන්නුම් කරන බවයි විදෙස් මාධ්‍ය වැඩිදුරටත් සඳහන් කළේ."}
{"title":"\"ජනපති මීළඟ ජනාධිපතිවරණයට ඉදිරිපත්වීමට ඉඩ ඇති බව පේනවා\" - එජාපය කියයි","authors":["රවින්ද්‍ර චන්ද්‍රලාල්"],"date":{"year":"2019","month":"06","date":"13"},"views":"2810","content":"රටේ වත්මන් දේශපාලන තත්ත්වය සම්බන්ධයෙන් දේශපාලඥයින් තවදුරටත් විවිධ අදහස් පළ කරමින් සිටිනවා. එක්සත් ජාතික පක්‍ෂ පාර්ලිමේන්තු මන්තී‍්‍ර විජයපාල හෙට්ටිආරච්චි ප‍්‍රකාශ කළේ ජනාධිපතිවරයා කැබිනට් මණ්ඩලයට සහභාගි නොවීම හේතුවෙන් මතුව ඇති ගැටළුව සුහදව විසදා ගැනීමට සුදානම් බවයි.,,\"ජනාධිපතිවරයාගෙන් තොර කැබිනට් එක ප්‍රමුඛ ආණ්ඩු පක්ෂයකුත් නෑ...  එවැනි තත්ත්වයකට මුහුණ දෙනකොට ඉතාමත්ම පරෙස්සමින් කටයුතු කළ යුතුයි. අගමැතිගේ උපදෙස් පරිදි ජනාධිපතිතුමා සමග ඉතා සුහදව මේ ගනුදෙනුව බේර ගන්න අපි ලෑස්ති කරලා තියෙනවා. එහෙම නැති වුණොත් ජනාධිපතිවරයාටත් රටේ ජනතාවට වග කියන්න සිද්ධ වෙයි.\" යනුවෙන්ද සඳහන් කළා.,,වත්මන් ජනාධිපතිවරයා ඉදිරි ජනාධිපතිවරණයට ඉදිරිපත්වීමට බොහෝ දුරට ඉඩ ඇති බවයි ඔහු ප‍්‍රකාශ කළේ. ,,එහිදී \"මේ අවස්ථාවේ අපිට බොහෝම පැහැදිළිව පේන්න තියෙනවා... රටේ ජනාධිපතිවරයා ඉදිරි මැතිවරණයට ඉදිරිපත් වෙන්න බොහෝ දුරට ඉඩ තියෙනවා.\" යනුවෙන්ද සඳහන් කළා."}
{"title":"\"ජනතාවගේ බය නැති කිරීම නායකයින්ගේ වගකීම - ඒක තමයි මම කිව්වේ\" - හිස්බුල්ලා ප්‍රකාශය ගැන යළිත් කතා කරයි","authors":["දිල්ශාන් තුෂාර "],"date":{"year":"2019","month":"06","date":"13"},"views":"1856","content":"ශී‍්‍ර ලංකාවේ සුළු ජාතියක් වුවද මුස්ලිම් ජනයා ලෝකයේ මහා ජාතියක් බැවින් බිය නොවී නැගී සිටින ලෙසට කළ ප‍්‍රකාශය වගකීමෙන් සිදුකළ එකක් බව නැගෙනහිර පළාත් හිටපු ආණ්ඩුකාර එම්.එල්. ඒ. එම්. හිස්බුල්ලා පවසනවා.,,ඒ, නෙත් නිවුස් සමග සංවාදයකට එක්වෙමින්.,,එහිදී \"ජනතාවට  ධෛර්ය දීම..බය නැතිකිරීම නායකයින්ගේ වගකීමක්. ඒක තමයි මම කිව්වේ\" යනුවෙන් ද සඳහන් කළා.,,,,පාස්කු ඉරිදා ත‍්‍රස්ත ප‍්‍රහාරය සම්බන්ධයෙන් සොයා බලන පාර්ලිමේන්තු විශේෂ කාරක සභාව හමුවේ අද (13) දිනයේ පෙනී සිටින්නැයි නැගෙනහිර පළාත් හිටපු ආණ්ඩුකාර එම්. එල්. ඒ. එම්. හිස්බුල්ලා වෙත දැනුම් දීමක්ද කර තිබෙනවා. ඒ අනුව තමන් ඊට අනිවාර්යයෙන්ම සහභාගි වන බවයි ඔහු මෙහිදී කියාසිටියේ. ,,රිෂාඞ් බදියුදීන් හිටපු අමාත්‍යවරයාට මෙන්ම හිටපු ආණ්ඩුකාරවරුන් වන අසාද් සාලි සහ හිස්බුල්ලාට එරෙහි පැමිණිලි භාර ගැනීම සඳහා ලබාදී තිබූ කාලය ඊයෙන් (12) අවසන් වුණා. පොලීසියේ දත්තවලට අනුව එහිදී එම්. එල්. ඒ. එම්. හිස්බුල්ලාට එරෙහිව ලැබී තිබුණේ පැමිණිලි දෙකක් පමණයි."}
{"title":"මධුමාධවගේ සිද්ධියට අදාළ නඩු කටයුතු අවසන් කිරීමට ශ්‍රේෂ්ඨාධිකරණයෙන් නියෝග","authors":["අධිකරණ වාර්තාකරු"],"date":{"year":"2019","month":"06","date":"13"},"views":"1560","content":"මිනුවන්ගොඩ ප්‍රදේශයේ පසුගිය මැයි මස 13 වැනිදා ඇතිවු කලහකාරී සිද්ධියට අදාළව තමන් අත්අඩංගුවට ගැනීම වැළැක්වීමේ නියෝගයක් නිකුත් කරන ලෙසට  ඉල්ලා පිවිතුරු හෙළ උරුමය පක්ෂයේ උප නායක සහ ජනප්‍රිය ගායන ශිල්පී මධුමාධව අරවින්ද විසින් ගොනු කළ මූලික අයිතිවාසිකම් පෙත්සමට අදාල නඩු කටයුතු අවසන් කිරීමට ශ්‍රේෂ්ඨාධිකරණය අද (13) නියෝග කළා.,,ශ්‍රේෂ්ඨාධිකරණය මෙම නියෝගය සිදු කළේ පෙත්සම්කාර  මධුමාධව අරවින්ද අත්අඩංගුවට ගැනීමට තරම් ප්‍රමාණවත් කරුණු මේ දක්වා කරන ලද පරීක්ෂණවලින් අනාවරණය වී නොමැති බවට නීතිපතිවරයා අධිකරණයට කළ සැලකිරීමෙන් අනතුරුවයි.,,පොලිසිය සිදු කළ පරීක්ෂණවල සම්පිණ්ඩන වාර්තාවක් නීතිපතිවරයා වෙත ලැබී ඇති බවත් එම කරුණුවලට අනුව පෙත්සම්කරු මේ අවස්ථාවේ අත්අඩංගුවට ගැනීමේ අවශ්‍යතාවක් නොමැති බව නීතිපතිවරයා වෙනුවෙන් පෙනී සිටි රජයේ නීතිඥවරිය, විනිසුරු බුවනෙක අලුවිහාරේ ප්‍රමුඛ ත්‍රිපුද්ගල විනිසුරු මඩුල්ලක් හමුවේ පවසා සිටියා.,,මේ අතර යම් හෙයකින් තම සේවාදායකයාට අධිකරණයේ පෙනී සිටීමට නොතීසි ලැබුනහොත් ඒ අනුව අධිකරණයේ පෙනී සිටීමට ඔහු සූදානම් බව පෙත්සම්කරුගේ නීතිඥවරයා ශ්‍රේෂ්ඨාධිකරණයට දැනුම් දුන්නා.,,මෙම පෙත්සම මගින් මධුමාධව අරවින්ද පවසා සිටින්නේ  මිනුවන්ගොඩ ප්‍රදේශයේ දී ඇතිවූ කලහාකාරී සිද්ධියට තමාගේ  සම්බන්ධයක් නොමැති බවත් දේශපාලන කටයුත්තක් සඳහා දිවුලපිටිය ප්‍රදේශය බලා පිටත් වූ අවස්ථාවේ ලබා ගත් වීඩියෝ දර්ශනයක් අනුව තමන් අත්අඩංගුවට ගැනීමට පොලීසිය සූදානම් වන බවයි. ,,තමා වරදක් කළ බවට කිසිඳු සාක්ෂියක් නොමැති බවත් මෙම සිද්ධියට සම්බන්ධයෙන් තමාට එරෙහිව පොලීසිය විසින් මිනුවන්ගොඩ මහේස්ත්‍රාත් අධිකරණයේ කරුණු වාර්තා කර තමන්ගේ විදේශ ගමන් තහනමක් ලබා ගෙන ඇති බව ඔහු පවසා සිටියා.,,එහිදී  තමාට ඇප ලබා ගත නොහැකි වන ආකාරයට එරෙහිව පොලීසිය විසින් අන්තර් ජාතික සිවිල් හා දේශපාලන අයිතිවාසිකම් පිළිබඳ සම්මුති පනත යටතේ අධිකරණයට කරුණු වාර්තා කර ඇති බවද පෙත්සම්කරු පවසා සිටියා.,,එම පෙත්සමේ වගඋත්තරකරුවන් ලෙස මිනුවන්ගොඩ පොලීසියේ ස්ථානාධිපතිවරයා, බස්නාහිර පළාත් උතුරු ප්‍රදේශය භාර නියෝජ්‍ය පොලිස්පතිවරයා, වැඩබලන පොලිස්පතිවරයා සහ නීතිපතිවරයා නම් කර තිබෙනවා."}
{"title":"ජනපති තජිකිස්ථානයට යයි","authors":["ටී.කේ.ජී කපිල - කටුනායක"],"date":{"year":"2019","month":"06","date":"13"},"views":"1099","content":"කිර්ගිස්තානයේ බිෂ්කේක් නුවර පැවැත්වෙන චීනයේ ෂැංහයි කෝපරේෂන් විසින් සංවිධානය කරනු ලබන \"කළාපයේ ගැටළු\" සාකච්ඡා කරන සමුළුවට සහභාගී වීම සඳහා ජනාධිපති මෛත්‍රීපාල සිරිසේන මහතා අද (13) දින උදෑසන කටුනායක ගුවන් තොටුපළෙන් තජිකිස්ථානය බලා පිටත්ව ගියා.,,ජනාධිපතිවරයා සමග 50 කට අධික දූත පිරිසක් ද එක් වී සිටි අතර පිරිස අද උදෑසන 10.45 ට එමිරේට්ස් ගුවන් සේවයේ ඊ.කේ.- 651 දරන ගුවන් යානයෙන් මුලින්ම ඩුබායි බලා පිටත්ව ගිය බවයි nethnews.lk කටුනායක ගුවන් තොටුපළ වාර්තාකරු සඳහන් කළේ.,,මෙම සමුළුවට රුසියාව, චීනය, ඉන්දියාව, පාකිස්තානය, තජිකිස්තානය, කිර්ගිස්තානය යන රටවල රාජ්‍ය නායකයින් සහභාගී වීමට නියමිතයි.,,මේ වනවිට අග්‍රාමාත්‍ය රනිල් වික්‍රමසිංහ මහතා ද තෙදින සංචාරයක් සදහා සිංගප්පූරුව වෙත ගොස් සිටිනවා."}
{"title":"නිවාස ව්‍යාපෘති නම් කිරීමත් අරාබි අකුරුවලින් - තවමත් ඉවත් කර නෑ","authors":["දිනසේන රතුගමගේ "],"date":{"year":"2019","month":"06","date":"13"},"views":"2","content":"ශ්‍රී ලංකාව තුළ ඇති නාම පුවරු හා ස්ථාන නාම පුවරු සම්බන්ධයෙන් ගැසට් නිවේදනයක් නිකුත් කොට තිබියදී මන්නාරමේ ඇති එම පුවරු ඉවත් නොකරන්නේ මන්දැයි මන්නාරම දිස්ත්‍රික් පුරවැසි කමිටුව ප්‍රශ්න කරනවා.,,නෙත් නිවුස් වාර්තාකරු පෙන්වා දෙන්නේ මන්නාරමේ සිට තලෙයිමන්නාරම දක්වා දිවෙන මාර්ගයේද මන්නාරමේ සිට සිලාවතුර හරහා විල්පත්තුව දක්වා ගමන් කරණ මාර්ගයේද අරාබි සහ වෙනත් භාෂාවෙන් ලියැවුණු පුවරු ඇති බව පුරවැසි කමිටුව සඳහන් කරන බවයි.,,මන්නාරම පළාතේ බොහෝ නිවාස ව්‍යාපෘතිවල ශ්‍රී ලංකාවේ භාවිත වන පොදු භාෂා තුනම නොමැති නාම පුවරු ද ඇති බවයි මන්නාරම දිස්ත්‍රික් පුරවැසි කමිටුව සඳහන් කරන්නේ."}
{"title":"පාකිස්තානය පරදා ඕස්ට්‍රේලියාවට ජය - වර්ෂාව හේතුවෙන් තරග අතහැරීම ගැනත් විවිධ මත","authors":["තරංග රුක්ෂාන් - විදෙස් මාධ්‍ය ඇසුරෙන්"],"date":{"year":"2019","month":"06","date":"13"},"views":"5346","content":"ලෝක කුසලාන කි‍්‍රකට් තරගාලියේ ඊයේ (12) පැවති තරගයෙන් පාකිස්තානය පරදා ලකුණු 41 ක ජයක් වාර්තා කිරීමට ඕස්ටේ‍්‍රලියාව සමත් වුණා.,,තරගයේ පළමුවෙන් පන්දුවට පහරදුන් ඕස්ටේ‍්‍රලියාව සියළු දෙනා දැවී ලකුණු 307ක් රැස් කළා. ඕස්ටේ‍්‍රලියාව වෙනුවෙන් ඩේවිඞ් වෝනර් ලකුණු 107 ක් රැස් කිරීමට සමත් වුණා. පන්දු යැවීමේදී මොහොමඞ් අමීර් නියමිත පන්දුවාර 10 දී ලකුණු 30 කට කඩුලූ 5ක් බිඳ හෙලූවා. ,,පිළිතුරු ඉනිම කී‍්‍රඩා කළ පාකිස්තාන කණ්ඩායමට පන්දුවාර 45 යි පන්දු 4 ක් තුළ සියළු දෙනා දැවී රැස් කිරීමට හැකි වූයේ ලකුණු 266 ක් පමණයි. පන්දු යැවීමේදී පැට් කමින්ස් නියමිත පන්දුවාර 10 දී ලකුණු 33 කට කඩුලූ 3ක් බිඳ හෙලූවා. ,,මේ අතර මෙවර ලෝක කුසලාන කි‍්‍රකට් තරගාවලියේ තරග කිහිපයක් වර්ෂාව හේතුවෙන් අත්හැර දැමීමට සිදුවීම සම්බන්ධයෙන් විවිධ පාර්ශ්ව චෝදනා එල්ල කරනවා. ඔවුන් පෙන්වා දෙන්නේ ලෝක කුසලානයක් වැනි තරගාවලියක වර්ෂාව හේතුවෙන් අත්හැර දමන තරගයක් වෙනුවෙන් අතිරේක දිනයක් ලබාදිය යුතු බවයි. ,,ලෝක කුසලාන තරගාවලියක අතිරේක දින ලබා නොදීම ගැටළු සහගත බව බංග්ලාදේශ කි‍්‍රකට් කණ්ඩායමේ පුහුණුකරු ස්ටීව් රෝඞ්ස්ද පවසා තිබෙනවා. ශී‍්‍ර ලංකා - බංග්ලාදේශ තරගයද ඉකුත්දා වර්ෂාව හේතුවෙන් අත්හැර දැමුණා.,,මේ අතර ලෝක කුසලාන කි‍්‍රකට් තරගාවලියේ ඉන්දියාව සහ නවසීලන්තය අතර තරගය අද (13) පැවැත්වීමට නියමිතයි."}
{"title":"ලංගම බස් වර්ජනය තවදුරටත්","authors":["තරංග රුක්ෂාන්","දිල්ෂාන් තුෂාර"],"date":{"year":"2019","month":"06","date":"13"},"views":"1080","content":"ලංකා ගමනා ගමන මණ්ඩලයේ ජාතික සේවක සංගමය ආරම්භ කළ වැඩ වර්ජනය සම්බන්ධයෙන් අද (13) දිනයේ විශේෂ සාකච්ඡාවක් පැවැත්වෙනවා.,,ඒ, වෘත්තීය සමිති නියෝජිතයින් හා අග‍්‍රාමාත්‍ය ලේකම්වරයා සහ විෂයභාර අමාත්‍යවරයා අතරයි.,,වර්ජනය සම්බන්ධයෙන් ප‍්‍රවාහන රාජ්‍ය අමාත්‍ය අශෝක් අබේසිංහ සමග ඊයේ (12) දිනයේ සාකච්ඡාවක් පැවැත්වුණා.,,එම සාකච්ඡාව සාර්ථකව වුවද වර්ජනය තවදුරටත් කි‍්‍රයාත්මක වනවා. මෙම වැඩ වර්ජනය අරම්භ කෙරුණේ උසස්වීම් ලබාදුන් සිය තනතුරට සාපේක්ෂව වැටුප් වැඩි වීමක් මෙතෙක් නොලැබුණු බවට චෝදනා කරමින්. ,,කෙසේවෙතත් නෙත් නිවුස් වාර්තාකරුවන් සඳහන් කලේ දිවයිනේ ප‍්‍රධාන නගර කිහිපයක ලංගම බස් ධාවනය ඊයේ දිනයේ අඩාල වී තිබුණද බොහෝ ප‍්‍රදේශවල බස් ධාවනය සාමාන්‍ය පරිදි සිදුවූ බවයි."}
{"title":"නේත‍්‍රාභිවන්දනා මහා ධාතු නමස්කාරය මහරගමදී ඇරඹෙයි (UPDATE) ","authors":["තරංග රුක්ෂාන්","දිල්ෂාන් තුෂාර"],"date":{"year":"2019","month":"06","date":"13"},"views":"675","content":"නේත‍්‍රාභිවන්දනා මහා ධාතු නමස්කාරය මේවනවිට මහරගම ජාතික තරුණ සේවා සභා පරිශ‍්‍රයේදී සිදු කෙරෙනවා.,,එහි නවතම තොරතුරු නෙත් විශේෂ නියෝජිත සමීර බණ්ඩාර වීරකෝන්ගෙන්. ,,,සම්මා සම්බුදුරජාණන් වහන්සේගේ සහ මහරහතන් වහන්සේ දස නමකගේ ධාතූන් වහන්සේ දැක වැඳපුදා ගැනීමට නේත‍්‍රාභිවන්දනා මහා ධාතු නමස්කාරයේදී අවස්ථාව ලැබෙනවා.,,එළඹෙන පොසොන් පොහොය දින මධ්‍යම රාති‍්‍රය දක්වා මහරගම ජාතික තරුණ සේවා සභා පරිශ‍්‍රයේදී සැදැහැවතුන්ට නේත‍්‍රාභිවන්දනා මහා ධාතු නමස්කාරය සමග එක්ව පිං රැස් කර ගත හැකියි. ,,,, ,, ,,--------------------------------------------------------------------------------------------------------------------------------------------------,,නේත‍්‍රාභිවන්දනා මහා ධාතු නමස්කාරය අද මහරගමදී (UPDATE) ,,13-06-2019 09:18,,නෙත් එෆ්. එම්. රේඩියෝව සංවිධාන කරන නේත‍්‍රාභිවන්දනා මහා ධාතු නමස්කාරය යටතේ අද (13) පස්වරුවේ සිට මහරගම ජාතික තරුණ සේවා සභා පරිශ‍්‍රයේ දී ධාතුන් වහන්සේ වැඳපුදා ගැනීමට සැදැහැවතුන්ට ඉඩ සලසා දී තිබෙනවා.,,මහරගම ජාතික තරුණ සේවා සභා පරිශ‍්‍රයේදී ලබන සදුදා (17) තෙක් නේත‍්‍රාභිවන්දනා ධාතු නමස්කාරය පැවැත්වීමටයි කටයුතු යොදා ඇත්තේ.,,ඊයේ (12) මධ්‍යම රාති‍්‍රය වන තෙක් ධාතූන් වහන්සේ සැදැහැවතුන්ගේ වන්දනා මානයට පාත‍්‍ර වූයේ මොණරාගල බුක්කීරියගොල්ල ශී‍්‍ර සුධර්මානන්ද විහාරස්ථානයේදීයි.,,සැදැහැවතුන් රැසක් ධාතුන් වහන්සේ වැද පුදා ගැනීම සඳහා ඊයේ දිනයේද විහාරස්ථාන භූමියට පැමිණියා.,,එහිදී සැදැහැවතුන් පිරිසක් නෙත් නිවුස් වෙත පළ කළ අදහස් පහතින් දැක්වේ.,,,,මොණරාගල බුක්කීරියගොල්ල ශී‍්‍ර සුධර්මානන්ද විහාරස්ථානයේදී දහස් සංඛ්‍යාත සැදැහැවතුන්ගේ වන්දනා මානයට පාත‍්‍ර වූ ධාතූන් වහන්සේ මේ වනවිට මහරගම ජාතික තරුණ සේවා සභා පරිශ‍්‍රයට වැඩම කරනු ලබනවා. ,,,,,,,,,,,,,,,,,,,,,,,,,,(මේ සම්බන්ධ මීට පෙර පළ වූ පුවත් මෙතැනින්)"}
{"title":"'චමල් සහ ගෝඨා' අතරින් වැඩි දෙනෙකු අනුමත කරන නම සොයයි","authors":["දිල්ශාන් තුෂාර "],"date":{"year":"2019","month":"06","date":"13"},"views":"3893","content":"එළඹෙන ජනාධිපතිවරණයේදී ශී‍්‍ර ලංකා පොදුජන පෙරමුණේ ජනාධිපති අපේක්‍ෂකයා ලෙස පාර්ලිමේන්තු මන්තී‍්‍ර චමල් රාජපක්‍ෂ පත්කළ යුතු බවට ඒකාබද්ධ විපක්‍ෂයෙන් යෝජනාවක් ඉදිරිපත්ව තිබෙනවා.,,යෝජනාව ඉදිරිපත් කරන පාර්ලිමේන්තු මන්තී‍්‍ර වාසුදේව නානායක්කාර පවසන්නේ චමල් රාජපක්‍ෂ මන්තී‍්‍රවරයා අපේක්‍ෂකත්වයට ඉදිරිපත් කරන්නේ දැයි සාකච්ඡා කර පොදු තීරණයක් ගතයුතු බවයි.,,එහිදී \"දැනට අපි ඉන්නේ චමල් මහත්තයා අපේක්ෂකයා වෙනවා නම් හොඳයි කියන තැන. නමුත් ඒකාබද්ධ විපක්ෂය එක පොදු තීරණයකට එනවා. ඒකෙදි ගෝඨාභය මහත්තයාගෙ නම යෝජනා වුණොත්.. ඒක අනුමත වුණොත් වැඩි දෙනෙකුගෙන් අපි ඒක භාර ගන්නවා.\" යනුවෙන් සඳහන් කළා.,,කෙසේවෙතත් මෙම යෝජනාව ඉදිරිපත් වී ඇත්තේ ශී‍්‍ර ලංකා පොදුජන පෙරමුණ හා ශී‍්‍ර ලංකා නිදහස් පක්‍ෂය අතර සන්ධානයක් ගොඩනැගීමට අදාළ සාකච්ඡා වට සිදුවෙමින් පවතිද්දීවීම විශේෂත්වයක්.,,පාර්ලිමේන්තු මන්තී‍්‍ර නිශාන්ත මුතුහෙට්ටිගම ඉකුත්දා ප‍්‍රකාශ කළේ එළඹෙන ජනාධිපතිවරණයේ නිදහස් පක්‍ෂයේ අපේක්‍ෂකයා වත්මන් ජනාධිපතිවරයා වියයුතු බවයි.,,මෙවන් පසුබිමක වෙන වෙනම ජනාධිපති අපේක්‍ෂකයින් පත් කිරීම සම්බන්ධයෙන් ඒකාබද්ධ විපක්‍ෂයෙන් නෙත් නිවුස් විමසීමක් කළා. ,,පාර්ලිමේන්තු මන්තී‍්‍ර උදය ගම්මන්පිල ප‍්‍රකාශ  කළේ මේ වනවිටත් ශී‍්‍ර ලංකා පොදුජන පෙරමුණේ ජනාධිපති අපේක්‍ෂකයා කවුරුන් දැයි අවධානය යොමුකර අවසන් බවයි.,,ශී‍්‍ර ලංකා පොදුජන පෙරමුණ හා ශී‍්‍ර ලංකා නිදහස් පක්‍ෂය අතර මේ වනවිට සිදුවන සාකච්ඡා ජනාධිපති අපේක්‍ෂකයා අරමුණු කර ගෙන සිදුවන්නේ දැයි ඊට සම්බන්ධ නායකයින් ප‍්‍රකාශයක් සිදුකළ යුතු බවද මෙහිදී ප‍්‍රකාශ කෙරුණා."}
{"title":"\"එළියට දැම්මේ හැසිරීම නිසා\" - ජනපති කියයි","authors":["උපේන්ද්‍ර සේරසිංහ"],"date":{"year":"2019","month":"06","date":"13"},"views":"3675","content":"ඇතැම් නිලධාරීන්ට ආරක්‍ෂක මණ්ඩලයට පැමිණෙන ලෙසට ආරාධනා නොකළේ එම පුද්ගලයින්ගේ හැසිරීම හේතුවෙන් බව ජනාධිපති මෛතී‍්‍රපාල සිරිසේන මහතා පවසනවා.,,ජනාධිපතිවරයා පෙන්වා දෙන්නේ ආරක්‍ෂක මණ්ඩලයේදී පවා එවැනි හැසිරීම් හේතුවෙන් රටේ ආරක්‍ෂාව පිළිබඳ ගන්නා තීන්දු තීරණ සම්බන්ධයෙන් හෝ දැනුවත්වීමක් ඔවුන් තුළ නොතිබූ බවයි.,,,,තේරිම් කාරක සභාවේදී තමන් ඉලක්ක කර ගෙන විවිධ අවලාද නැගෙමින් ඇති බවත් දැන් උත්සාහ කළ යුත්තේ පාස්කු ඉරිදා ත‍්‍රස්ත ප‍්‍රහාරයෙන් සැඟවී ගිය සත්‍යය මතුකර ගැනීම බවත් ජනාධිපතිවරයා ප‍්‍රකාශ කළා. ,,ජනාධිපතිවරයා මෙම අදහස් පළ කළේ පඩුවස්නුවර, කොටකිඹුල ප‍්‍රදේශයේ එල්ලංගා වාරි ක‍්‍රමයට අනුව නිර්මාණය කිරීමට යෝජිත අමුණ සඳහා වැඩ ආරම්භ කිරීමේ උත්සවයට එක්වෙමින්."}
{"title":"රාජ්‍ය බුද්ධි සේවාවේ නව ප‍්‍රධානියා පත් කරයි","authors":["හේමන්ත කහවලගේ"],"date":{"year":"2019","month":"06","date":"13"},"views":"2305","content":"රාජ්‍ය බුද්ධි සේවාවේ නව ප‍්‍රධානියා ලෙස මේජර් ජෙනරාල් ජීවක රුවන් කුලතුංග පත්කර තිබෙනවා.,,ඒ, ජනාධිපති මෛතී‍්‍රපාල සිරිසේන මහතා විසින්. නියෝජ්‍ය පොලිස්පති සිසිර මෙන්ඩිස්ගේ ඉල්ලා අස්වීමෙන් එම තනතුර පුරප්පාඩු වුණා.,,නව තනතුරට පත් කෙරුණු මේජර් ජෙනරාල් ජීවක රුවන් කුලතුංග ආරක්ෂක සේවා අණ හා මාණ්ඩලික විද්‍යාලයේ සේනා විධායක ලෙස කටයුතු කළා. එම තනතුර සඳහා මේජර් ජෙනරාල් ප‍්‍රභාත් දෙමටම්පිටිය අලුතින් පත්කර තිබෙනවා.  ,,රාජ්‍ය බුද්ධි සේවාවේ ප‍්‍රධානියා ලෙස කටයුතු කළ නියෝජ්‍ය පොලිස්පති සිසිර මෙන්ඩිස් ඉකුත් 8 වැනිදා සිය ධූරයෙන් ඉල්ලා අස්වුණා. ඒ, සෞඛ්‍ය හේතුන් මතයි.,,නියෝජ්‍ය පොලිස්පති සිසිර මෙන්ඩිස් සිය ධූරයෙන් ඉල්ලා අස්වීමට පෙර පාස්කු ඉරිදා ත‍්‍රස්ත ප‍්‍රහාරය පිළිබඳ සොයා බැලීමට පත්කල පාර්ලිමේන්තු විශේෂ කාරක සභාව හමුවේ සාක්ෂි ද ලබා දුන්නා. ,,මේ අතර නිව්යෝර්ක්හි පිහිටි එක්සත් ජාතීන්ගේ නිත්‍ය නියෝජිත කාර්යාලයේ ආරක්‍ෂක උපදේශක ලෙස බි‍්‍රගේඩියර් විජේන්ද්‍ර ගුණතිලක පත් කිරීමට නිර්දේශ කර තිබෙනවා. ඒ, එම ධුරයේ කටයුතු කළ මේජර් ජෙනරාල් ජනක වල්ගමගේ සේවා කාලය අවසන්වීමත් සමගයි."}
{"title":"ජනපති පත්කළ කමිටුවේ දෙදෙනෙකුත් අද විශේෂ කාරක සභාව හමුවට කැඳවයි","authors":["තරංග රුක්ෂාන්","දිල්ෂාන් තුෂාර"],"date":{"year":"2019","month":"06","date":"13"},"views":"1411","content":"පාස්කු ඉරිදා ත‍්‍රස්ත ප‍්‍රහාරය සම්බන්ධයෙන් සොයා බැලීමට පත්කළ පාර්ලිමේන්තු විශේෂ කාරක සභාව හමුවේ නැගෙනහිර පළාත් හිටපු ආණ්ඩුකාර එම්. එල්. ඒ. එම්. හිස්බුල්ලා අද (13) පෙනී සිටීමට නියමිතයි.,,මෙම කාරක සභාව හමුවේ ඉකුත් දා සාක්ෂි ලබාදුන් කාත්තන්කුඩි මුස්ලිම් පල්ලි සහ ඉස්ලාම් සම්මේලනයේ සභාපති නීතිඥ අබ්දුල් යුවයිස් ප‍්‍රකාශ කර තිබුණේ නැගෙනහිර පළාත් හිටපු ආණ්ඩුකාර එම්. එල්. ඒ. එම් හිස්බුල්ලාගේ කාලය තුලදී කාත්තන්කුඩි ප‍්‍රදේශය අරාබියේ ස්වරූපයක් ගනිමින් තිබූ බවයි.,,හිටපු ආණ්ඩුකාරවරයාට අමතරව හිටපු පොලිස්පති එන්. කේ ඉලංගකෝන්, අමාත්‍යාංශ ලේකම්වරයෙකු වන ජේ. ජේ. රත්නසිරි, නීතිය හා සාමය පිළිබඳ අමාත්‍යංශයේ හිටපු ලේකම් පද්මසිරි ජයමාන්න ද අද දිනයේ සාක්ෂි විමසීම සඳහා කැඳවා ඇති බවයි වාර්තා වන්නේ.,,හිටපු පොලිස්පති එන්. කේ ඉලංගකෝන් සහ නීතිය හා සාමය පිළිබඳ අමාත්‍යංශයේ හිටපු ලේකම් පද්මසිරි ජයමාන්න යන දෙදෙනා, ජනාධිපතිවරයා විසින් පාස්කු ඉරිදා ප‍්‍රහාරය සම්බන්ධයෙන් සොයා බැලීමට පත්කළ කමිටුවේ සාමාජිකයන් වීමද විශේෂත්වයක්. ,,පාස්කු ඉරිදා ත‍්‍රස්ත ප‍්‍රහාරය සම්බන්ධයෙන් සොයා බැලීමට පත්කළ පාර්ලිමේන්තු විශේෂ කාරක සභාවේ සාක්ෂි විමසීම අද පස්වරු 3.30ට ආරම්භ වීමට නියමිතයි."}
{"title":"සහරාන් සමග සම්බන්ධකම් පැවැත්වූ ඉන්දියාවේ මොහොමඩ් අසාරුදින් සොයා බුද්ධි අංශ මෙහෙයුමක් ","authors":["දිනුක් හේවාවිතාරණ"],"date":{"year":"2019","month":"06","date":"13"},"views":"2924","content":"පුද්ගලයින් 250 කට අධික පිරිසකට මරු කැඳවමින් ඉකුත් පාස්කු ඉරිදා මෙරට සිදුවු බෝම්බ ප්‍රහාරයන්ට සම්බන්ධ අන්තවාදීන් සමග සම්බන්ධකම් පැවැත්වූ පුද්ගලයින් පිරිසක් රැඳී සිටින බවට විශ්වාස කරන ස්ථාන 07ක් ඉලක්ක කර ගනිමින් ඉන්දීය ජාතික විමර්ශන ඒකකය, එරට කොයිම්බතුර් දකුණු දිග ප්‍රදේශයේ දී ඊයේ (12) විශේෂ මෙහෙයුමක් සිදුකර තිබෙනවා. ,,මෙම මෙහෙයුමේදී අවුරුදු 26 සිට 38 ක වයස් පරතරයෙන් යුත් සැකකරුවන් 07 දෙනෙකු එරට ජාතික විමර්ශන ඒකකය විසින් අත්අඩංගුවට ගෙන ඇති අතර, ඔවුන් ඉන්දියාව තුල ත්‍රස්ත ප්‍රහාර දියත් කිරීම සඳහා IS සංවිධානයට සාමාජිකයින් බඳවා ගැනීමේ ක්‍රියාවලියන් හි නිරතව සිටි අයවළුන් බවට සැකකරනු ලබන බවයි ඉන්දියාවෙන් ලැබෙන වාර්තා සඳහන් කරන්නේ.,,ඉකුත් මාසයේදී ISIS සංවිධානය ඉන්දියාව තුල සිය ප්‍රාන්තයක් පිහිටවූ බව නිල වශයෙන් නිවේදනය කරනු ලැබූ අතර කාශ්මිරයේදී එරට ආරක්ෂක අංශ සමග අවස්ථා කිහිපයකදීම ගැටුම් ද ඇතිකරගනු ලැබුවා. ,,ශ්‍රී ලංකාව තුල මරාගෙන මැරෙන බෝම්බ ප්‍රහාර මාලාවක් සිදුකළ ජාතික තව්හිත් ජමාත් සංවිධානයේ නායකයා ලෙස සැලකෙන සහරාන් හෂීම් සමග ෆේස්බුක් සමාජ මාධ්‍ය ජාලය ඔස්සේ සමීප මිතුරෙක් ලෙස කටයුතු කරනු ලැබූ ඉන්දීය ජාතිකයෙක් වන මොහොමඩ් අසාරුදින් සොයා මේ වන විට ඉන්දීය බුද්ධි අංශ විසින් විශේෂ විමර්ශනයක් ආරම්භ කර තිබෙනවා.,,ඊයේ දිනයේදී ඉන්දීය ආරක්ෂක අංශ සහ බුද්ධි අංශ එක්ව සිදුකරනු ලැබූ විශේෂ සෝදිසි මෙහෙයුමේදී විද්යුත් උපකරණ රාශියක් සහ ඉස්ලාමිය රාජ්‍ය සංවිධානයට සම්බන්ධ ඉගැන්වීම් ඇතුලත් සඟරා සහ පොත් රැසක්ද සොයා ගැනීමට සමත්ව තිබෙනවා.,,ඉන්දියාවේ නව දිල්ලි නුවර අවට ප්‍රහාර දියත් කිරීම සඳහා ඔත්තු බලමින් සිටි බවට සැකකරන ISIS සංවිධානයට සම්බන්ධ සැකකරුවන් කිහිප දෙනෙකුද පසුගිය කාල වකවානුවේදී එරට ජාතික විමර්ශන ඒකකය විසින් අත්අඩංගුවට ගැනීමට සමත්වූ බව එරට මාධ්‍ය වාර්තා කර සිටියා."}
{"title":"අගමැතිගෙන් ජනපතිට ලිපියක්","authors":["දිනුක් හේවාවිතාරණ"],"date":{"year":"2019","month":"06","date":"13"},"views":"2704","content":"මුස්ලිම් ඇමැතිවරුන්ගේ ඉල්ලා අස්වීමෙන් පුරප්පාඩු වූ අමාත්‍යාංශ තුනකට වැඩබලන ඇමැතිවරුන් තිදෙනෙකු පත්කිරීම ව්‍යවස්ථාවට පටහැනි බව අගමැති රනිල් වික්‍රමසිංහ මහතා ජනාධිපති මෛත්‍රීපාල සිරිසේන මහතා වෙත ඊයේ (11) ලිපියක් යවමින් දැනුම් දී ඇති බව වාර්තා වෙනවා. ,,ඉකුත් ජුනි මස 03 වෙනිදා සිය අමාත්‍යධුර වලින් රාවුෆ් හකීම්, රිෂාඩ් බදුර්දීන්, කබීර් හෂීම් සහ අබ්දුල් හලිම් ඉල්ලා අස්වීම හේතුවෙන් පුරප්පාඩු වූ කැබිනට් අමාත්‍යංශ 04 ක් සඳහා රාජිත සේනාරත්න, මලික් සමරවික්‍රම සහ රංජිත් මද්දුම බණ්ඩාර යන ඇමැතිවරුන්ගේ නම් එක්සත් ජාතික පක්ෂය විසින් ජනාධිපතිවරයා වෙත පසුගිය සතියේදී යවා ඇත. ,,එක්සත් ජාතික පක්ෂය විසින් නම් කර ඒවා තිබු නම් ප්‍රතික්ෂේප කරමින් ජනාධිපතිවරයා විසින් පුරප්පාඩුවී ඇති අමාත්‍යංශයන්හි වැඩබලිම සඳහා රාජ්‍ය සහ නියෝජ්‍ය අමාත්‍යවරුන් තිදෙනෙකු පත්කරන ලදී.,,කැබිනට් ඇමැතිවරුන් ඉල්ලා අස්වී ඇති අවස්ථාවක එම අමාත්‍යාංශයන්හි වැඩබලන ඇමැතිවරුන් පත්කළ නොහැකි බවත්, 19 වන ව්‍යවස්ථා සංශෝධනය අනුව එම පත්කිරීම් ව්‍යවස්ථාවට පටහැනි බව අගමැතිවරයා විසින් සිය ලිපිය මගින් කරුණු පෙන්වාදී ඇති බවයි වාර්තා වන්නේ.,,ඇමැතිවරුන් පත් කිරීමේදී 19 වන ව්‍යවස්ථා සංශෝධනයට අනුව ඔවුන්ගේ නම් අගමැතිවරයා විසින් නිර්දේශ කළ යුතුව ඇතැයිද එහෙත් තමා එවැනි නිර්දේශ කිරීමක් කර නැතැයිද අගමැතිවරයා ජනාධිපතිවරයාට දන්වා යවා ඇති බවයි රජයට සම්බන්ධ ආරංචි මාර්ග වැඩිදුරටත් සදහන් කරන්නේ.,,අබ්දුල් හලීම් හිටපු අමාත්‍යවරයාගේ ඉල්ලා අස්වීමෙන් මේ වන විට පුරප්පාඩුවී තිබෙන තැපැල් සේවා හා මුස්ලිම් ආගමික කටයුතු අමාත්‍යාංශය වෙනුවෙන් කිසිදු පත්වීමක් සිදුකර නොමැත."}
{"title":"නේත‍්‍රාභිවන්දනා මහා ධාතු නමස්කාරය හෙට පස්වරුවේ සිට මහරගම ජාතික තරුණ සේවා සභා පරිශ‍්‍රයේ දී","authors":["තරංග රුක්ෂාන් ජයසේකර"],"date":{"year":"2019","month":"06","date":"12"},"views":"429","content":"නෙත් එෆ් එම් රේඩියෝව සංවිධාන කරන නේත‍්‍රාභිවන්දනා මහා ධාතු නමස්කාරය යටතේ හෙට පස්වරුවේ සිට මහරගම ජාතික තරුණ සේවා සභා පරිශ‍්‍රයේ දී ධාතුන් වහන්සේ වැදපුදා ගැනීමට සැදැහැවතුන්ට ඉඩ සලසා දී තිබෙනවා.,,මහරගම ජාතික තරුණ සේවා සභා පරිශ‍්‍රයේදී ලබන 17 වනදා තෙක් ධාතු නමස්කාරය පැවැත්වීමට කටයුතු යොදා ඇත්තේ.,,අද දවස පුරා මොණරාගල බුක්කීරියගොල්ල ශී‍්‍ර සුධර්මානන්ද විහාරස්ථානයේදී නේත‍්‍රාභිවන්දනා මහා ධාතු නමස්කාරය යටතේ ධාතුන් වහන්සේ වැද පුදා ගැනීමට බොහෝ පිරිසක් පැමිණියා.,,අද මධ්‍යම රාත‍්‍රිය දක්වාම ධාතුන් වහන්සේ වැදපුදා ගැනීමට සැදැහැවතුන්ට එහිදී අවස්ථාව හිමි වනවා."}
{"title":"ලංගම වර්ජනය තවදුරටත්","authors":["තරංග රුක්ෂාන් ජයසේකර"],"date":{"year":"2019","month":"06","date":"12"},"views":"990","content":"ලංකා ගමනා ගමන මණ්ඩලයේ ජාතික සේවක සංගමය ආරම්භ කළ වැඩ වර්ජනය තවදුරටත් කි‍්‍රයාත්මකයි.,,උසස්වීම් ලබාදුන් සිය තනතුරට සාපේක්ෂව වැටුප් වැඩි වීමක් මෙතෙක් නොලැබුණු බවට චෝදනා කරමින් මෙම වැඩ වර්ජනය අරම්භ කෙරුණා. ,,ඊට අදාලව ප‍්‍රවාහන රාජ්‍ය අමාත්‍ය අශෝක් අබේසිංහ සමග අද දිනයේ සාකච්ඡාවක් පැවති අතර හෙට දිනයේ අග‍්‍රාමාත්‍ය ලේකම්වරයා සහ විෂයභාර අමාත්‍යවරයා සමග ද සාකච්ඡා පැවැත්වීමට නියමිතයි. ,,කෙසේ වෙතත් නෙත් නිවුස් වාර්තාකරුවන් සදහන් කලේ දිවයිනේ ප‍්‍රධාන නගර කිහිපයක ලංගම බස් ධාවනය අඩාල වී තිබුණද බොහෝ ප‍්‍රදේශ වල බස් ධාවනය සාමන්‍ය පරිදි සිදුවූ බවයි."}
{"title":"පෞද්ගලික දේශපාලන න්‍යාය පත‍්‍ර ගැන ජනපතිගෙන් ප‍්‍රකාශයක්","authors":["තරංග රුක්ෂාන් ජයසේකර "],"date":{"year":"2019","month":"06","date":"12"},"views":"910","content":"පෞද්ගලික දේශපාලන න්‍යාය පත‍්‍ර වලට රටේ සංවර්ධනය යටපත් කිරීමට ඉඩදිය නොහැකි බව ජනාධිපති මෛතී‍්‍රපාල සිරිසේන මහතා පවසනවා.,,ජනාධිපතිවරයා පෙන්වා දෙන්නේ පරිසරය හා වන සම්පත ආරක්ෂා කර ගැනීම වෙනුවෙන් තමන් තීන්දු තීරණ රැසකට එළඹියේ රටේ ජනතාවගේ හුස්ම ගැනීමේ අයිතිය තහවරු කිරීමට බවයි.,,එම තීන්දු තීරණ පිළිබද තමාට පහර දෙමින් අපවාද එල්ල කළද වන සම්පත රැක ගැනීමේ වගකීම කිසිවෙකුට බැහැර කළ නොහැකි වගකීමක් බවට අද පත්ව ඇති බව ජනාධිපතිවරයා ප‍්‍රකාශ කළා.,,ඒ අද පස්වරුවේ පැවැති සාරවත් දේශයක වාපි සංග‍්‍රාමයේ කුරුණෑගල දිස්ති‍්‍රක් සමාරම්භක අවස්ථාවට එක් වෙමින්."}
{"title":"දින 52කට පසු කොච්චිකඩේ දේවස්ථානය යළි විවෘත වෙයි","authors":["තරංග රුක්ෂාන් ජයසේකර"],"date":{"year":"2019","month":"06","date":"12"},"views":"631","content":"පාස්කු ඉරිදා බෝම්බ ප‍්‍රහාරය හේතුවෙන් වසා දැමුණු කොච්චිකඬේ ශාන්ත අන්තෝනි දේවස්ථානය ප‍්‍රතිසංස්කරණය කිරීමෙන් පසු අද යළි විවෘත කෙරුණා.,,ඒ, ත‍්‍රස්ත ප‍්‍රහාරයෙන් දින 52කට පසුවයි. පාස්කු ඉරිදා දේව මෙහෙයට පැමිණි සිටි කිතුණු බැතිමතුන් ඉලක්ක කර ගනිමින් පෙරවරු 8.45ට පමණ කොච්චිකඬේ දේවස්ථානය තුළ බෝම්බයක් පුපුරා ගියා.,,ඉන් වටිනා මිනිස් ජීවිත අහිමි වූවා පමණක් නොව දේවස්ථානයටද දැඩි අලාභ හානි සිදු වූවා.,,ඉන් අනතුරුව නාවික හමුදාවේද දායකත්වයෙන් යළි ගොඩ නැගුණු කොච්චිකඬේ ශාන්ත අන්තෝනි දේවස්ථානය අද පස්වරුවේ ආසිරි ගන්වා යළි විවෘත කරනු ලැබුවේ අගරදගුරු මැල්කන් කාදිනල් රංජිත් හිමිපාණන් විසින්., ,,,,අද පැවැති මෙම අස්ථාව සදහා ඉකුත් දා ත‍්‍රස්ත ප‍්‍රහාරයෙන් ජීවිත අහිමි වූ පුද්ගලයින්ගේ ඥාතීන් මෙන්ම තුවාල ලැබූ පුද්ගලයින් ඇතුළු විශාල පිරිසක් එක්ව සිටියා."}
{"title":"හිස්බුල්ලාගේ කාලයේ කාත්තන්කුඩිය අරාබිකරණයකට ලක් වුණා - නීතීඥ අබ්දුල් යුවයිස්","authors":["තරංග රුක්ෂාන් ජයසේකර"],"date":{"year":"2019","month":"06","date":"12"},"views":"1437","content":"නැගෙනහිර පළාත් හිටපු ආණ්ඩුකාර එම්. එල්. ඒ. එම් හිස්බුල්ලාගේ කාලය තුලදී කාත්තන්කුඩි ප‍්‍රදේශය අරාබියේ ස්වරූපයක් ගනිමින් තිබූ බව කාත්තන්කුඩි මුස්ලිම් පල්ලි සහ ඉස්ලාම් සම්මේලනයේ සභාපති නීතිඥ අබ්දුල් යුවයිස් පවසනවා.,,ඒ පාස්කු ඉරිදා ප‍්‍රහාරය පිළිබද සොයා බැලීමට පත්කළ පාර්ලිමේන්තු විශේෂ කාරක සභාව හමුවේ සාක්ෂි දෙමින්.,,එහිදි ඔහු ප‍්‍රකාශ කර ඇත්තේ 5 ශ්‍රේණියට පමණක් අධ්‍යාපනය සම්පූර්ණ කරඇති සහරාන් 2005 දී වැරදි චර්යා හේතුවෙන් පාසලෙන් පවා ඉවත් කළ බවයි.,,2017 වසරේ මාර්තු මාසයේ වෙනත් මත දරන ජනතාවට විරුද්ධව සහරාන් ව්‍යාපාරයක් ආරම්භ කළ බවත් ඔහුගේ අනුගාමිකයින් පිහි සහ කඩු භාවිත කළ බවත් සභාපතිවරයා ප‍්‍රකාශ කර තිබෙනවා.,,එහෙත් සහරාන් අත්අඩංගුවට පත් නොවූූ බවයි කාත්තන්කුඩි මුස්ලිම් පල්ලි සහ ඉස්ලාම් සම්මේලනයේ සභාපති නීතිඥ අබ්දුල් යුවයිස් ප‍්‍රකාශ කර ඇත්තේ."}
{"title":"රිෂාඩ්, සාලි සහ හිස්බුල්ලාට එරෙහි පැමිණිලි භාර ගැනීම අවසන් - ලද පැමිණිලි 21 න් 11 ක් රිෂාඩ්ට එරෙහිව","authors":["දිල්ශාන් තුෂාර ","තරංග රුක්ෂාන්"],"date":{"year":"2019","month":"06","date":"12"},"views":"727","content":"හිටපු අමාත්‍ය රිෂාඞ් බදියුදීන් සහ හිටපු ආණ්ඩුකාරවරුන් වන අසාද් සාලි හා එම් එල් ඒ එම් හිස්බුල්ලාට එරෙහිව පොලිස් මූලස්ථානයේ පිහිටුවා ඇති ති‍්‍රපුද්ගල කමිටුවට පැමිණිලි 21 ලැබී තිබෙනවා.,,පැමිණිලි භාර ගැනීමේ කටයුතු අදින් අවසන් වූණා.  ඉන් පැමිණිලි 11 ක් ලැබී ඇත්තේ හිටපු අමාත්‍ය රිෂාඞ් බදියුදීන්ට එරෙහිවයි. හිටපු ආණ්ඩුකාර අසාද් සාලිට එරෙහිව ලැබී ඇති පැමිණිලි සංඛ්‍යාව 5 ක්.,,හිටපු ආණ්ඩුකාර එම් එල් ඒ එම් හිස්බුල්ලාට එරෙහිව ලැබී ඇත්තේ පැමිණිලි 2 ක් පමණයි. මේ, ලැබුණු පැමිණිලි සම්බන්ධයෙන් මාධ්‍ය වෙත අදහස් දැක්වූ පොලිස් මාධ්‍ය ප‍්‍රකාශක පොලිස් අධිකාරි රුවන් ගුණසේකර., ,,,,ජ්‍යෙෂ්ඨ පොලිස් අධිකාරිවරයෙකුගේ ප‍්‍රධානත්වයෙන් යුත් මෙම කමිටුව පත් කෙරුණේ ඉකුත් 4 වනදායි. එම කමිටුව වෙත අද දිනයේද පැමිණිලි කිහිපයක් ඉදිරිපත් කෙරුණා. එක් පැමිණිල්ලක් ඉදිරිපත් කළේ පිවිතුරු හෙළ උරුමයේ නායක පාර්ලිමේන්තු මන්තී‍්‍ර උදය ගම්මන්පිලයි.,,, ,,මේ අතර පාර්ලිමේන්තු මන්තී‍්‍ර රෝෂාන් රණසිංහ ද හිටපු අමාත්‍ය රිෂාඞ් බදියුදීන්ට එරෙහිව පැමිණිල්ලක් භාර දුන්නා. නෙත් එෆ් එම් අන්ලිමිටඞ් වැඩසටහනට අද සහභාගී වන්නේ ද රොෂාන් රණසිංහ මන්තී‍්‍රවරයායි. වැඩසටහන රාතී‍්‍ර 7.30ට ප‍්‍රචාරය කෙරෙනවා."}
{"title":"ජනපති අගමැති කඹ ඇදිල්ලක - රට අරාජික බව විපක්ෂ නායක කියයි","authors":["දිල්ශාන් තුෂාර ","තරංග රුක්ෂාන්"],"date":{"year":"2019","month":"06","date":"12"},"views":"467","content":"ජනාධිපතිවරයාගේ සහ අගමැතිවරයාගේ කඹ ඇදිල්ල හේතුවෙන් රට අරාජික වී ඇතැයි විපක්ෂ නායක මහින්ද රාජපක්ෂ මහතා පවසනවා.,,ඒ, ගාල්ලේදී මාධ්‍යවේදීන් ඇසූ ප‍්‍රශ්න වලට පිළිතුරු ලබාදෙමින්. ,,,,මුස්ලිම් මන්තී‍්‍රවරුන් ආණ්ඩුවෙන් ඉවත්වීම වැරදි කි‍්‍රයාවක් බව තමන් හමුවූ අවස්ථාවේ ඔවුන්ගේ මුහුණට ප‍්‍රකාශ කළ බව විපක්ෂ නායකවරයා මෙහිදි ප‍්‍රකාශ කළා."}
{"title":"මංතීරු නීතිය කැඩූ 582 කට නඩු","authors":["දිල්ශාන් තුෂාර ","තරංග රුක්ෂාන්"],"date":{"year":"2019","month":"06","date":"12"},"views":"1409","content":"මංතීරු නීතිය උල්ලංඝනය කළ රියදුරන්ට එරෙහිව නඩු 582ක් ලබාගෙන ඇතැයි පොලීසිය පවසනවා.,,ඒ ඊයේ පස්වරුවේ පැය 2ක කාලයක් සිදුකළ මෙහෙයුමකදීයි.,,පොලිස් මාධ්‍ය ප‍්‍රකාශක පොලිස් අධිකාරි රුවන් ගුණසේකර පැවසුවේ කොළඹ නාගරික රථ වාහන කොට්ඨාසයේ නිලධාරීන් 495 දෙනෙකු කොළඹ නගරයේ සිදුකළ මෙම මෙහෙයුම් වලට එක්වූ බවයි. ,,මංතීරු නීතිය තවදුරටත් කි‍්‍රයාත්මක බවත් ඊට සහය වන ලෙසත් පොලීසිය මෙහිදි රියදුරන්ගෙන් ඉල්ලා සිටියා."}
{"title":"අමීර්ගේ සුපිරි පන්දු යැවීමේ හමුවේ කැන්ගරුවෝ අසරණ වෙති","authors":["තරංග රුක්ෂාන් ජයසේකර"],"date":{"year":"2019","month":"06","date":"12"},"views":"1406","content":"ලෝක කුසලාන කි‍්‍රකට් තරගාලියේ  ඕස්ටේ‍්‍රලියා පාකිස්තාන තරගය දැන් පැවැත්වෙනවා.,,තරගයේ පළමුවෙන් පන්දුවට පහරදුන්  ඕස්ටේ‍්‍රලියාව ලකුණු 350 සීමාවට ලගා වනු ඇතැයි අනුමාන කර තිබුණද, මොහොමඞ් අමීර්ගේ විශිෂ්ට පන්දු යැවීම හමුවේ  ඕස්ටේ‍්‍රලියා ඉනිම ලකුණු 307කට සීමා වුණා.  ,,ඕස්ටේ‍්‍රලියාව වෙනුවෙන් ඬේවිඞ් වෝනර් ලකුණු 107 ක් සහ ඒරොන් ෆින්ච් ලකුණු 82ක් රැස් කළා.,,පන්දු යැවීමේදී මොහොමඞ් අමීර් නියමිත පන්දුවාර 10 දී ලකුණු 30 කට කඩුලූ 5ක් බිද හෙලූවා."}
{"title":"\tමුස්ලිම් මන්තී‍්‍රවරු ගැන යුරෝපා සංගමය කණගාටුවෙන්","authors":["තරංග රුක්ෂාන් ජයසේකර"],"date":{"year":"2019","month":"06","date":"12"},"views":"2928","content":"කැබ්නට් මණ්ඩලයෙන් ඉවත්වූ මුස්ලිම් මන්තී‍්‍රවරුන් සම්බන්ධයෙන් සිය කණගාටුව පල කරන බව යුරෝපා සංගමය නියෝජනය කරන තානාපතිවරුන් පවසනවා,,. ඒ, අද පෙරවරුවේ අරලිය ගහ මන්දිරයේදී අග‍්‍රාමාත්‍ය රනිල් වික‍්‍රමසිංහ මහතා මුණ ගැසුනු අවස්ථාවේදීයි. ඉවත් වූ මුස්ලිම් මන්තී‍්‍රවරුන් යළි කඩිනමින් ආණ්ඩුව හා එක්වනු ඇතැයි තමන් අපේක්ෂා කරන බවයි තානාපතිවරුන් එහිදි ප‍්‍රකාශ කර ඇත්තේ. ,,මේ අතර ඉකුත් දා මාධ්‍යවල පළවූ වෛරී ප‍්‍රකාශයන් පිළිබදව සදහන් කර ඇති ඔවුන් පෙන්වා දී ඇත්තේ එවැනි මාධ්‍ය වාර්තා මගින් තත්ත්වය තවත් උග‍්‍ර අතට පත්වන බවයි.,,ශී‍්‍ර ලංකාව හමුවේ ඇති ත‍්‍රස්ත තර්ජන හා අන්තවාදය මැඩ පැවැත්වීමට අරමුදල් ලබා දීමට සූදානම් බවයි යුරෝපා සංගමයේ තානාපතිවරුන් වැඩිදුරටත් ප‍්‍රකාශ කර ඇත්තේ. ,,මේ අතර මෙම හමුව පිළිබද ප‍්‍රංශය, ජර්මනිය, ඉතාලිය, නෙදර්ලන්තය, ස්විස්ටලන්තය, නෝර්වේ  සහ රුමේනියාව යන තානාපති කාර්යාල හා එක්සත් රාජධානියේ මහ කොමසාරිස් කාර්යාලය අද පස්වරුවේ ඒකාබද්ධ නිවේදනයක්ද නිකුත් කළා.,,එහි දැක්වෙන්නේ ශී‍්‍ර ලංකාවේ මුස්ලිම් ප‍්‍රජාව ඉලක්ක කර ගනිමින් කි‍්‍රයාත්මක දේශපාලනික සහ ආගමික බලපෑම් පිළිබද දැඩි අවධානයක් යොමුවී ඇති බවයි."}
{"title":"තහනම් පොලිතීන් නිෂ්පාදනය කළ කර්මාන්ත ශාලාවක් පිළියන්දල දී වටලයි","authors":["තරංග රුක්ෂාන් ජයසේකර"],"date":{"year":"2019","month":"06","date":"12"},"views":"950","content":"තහනම් කර ඇති පොලීතින් ආහාර දවටන නිෂ්පාදනය කළ කර්මාන්ත ශාලාවක් මධ්‍යම පරිසර අධිකාරිය විසින් වැටලනු ලැබ තිබෙනවා.,,ඒ පිලියන්දල ප‍්‍රදේශයේදීයි. මධ්‍යම පරිසර අධිකාරිය සදහන් කළේ මෙම කර්මාන්ත ශාලාවේ තිබී තහනම් කර ඇති පොලිතීන් ආහාර දවන ටොන් 1. 5ක් අත්අඩංගුවට ගත් බවයි.,,මෙම කර්මාන්ත ශාලාව හිමි කාන්තාව සතුව ව්‍යාපාර ලියාපදිංචි සහතිකයක් හෝ පාරිසරික ආරක්ෂණ බලපත‍්‍රයක් හෝ වෙනත් කිසිදු නීතිමය ලිියවිල්ලක් නොතිබූ බවයි මධ්‍යම පරිසර අධිකාරිය පැවසුවේ.,,මීට පෙරද මෙම කාන්තාව හෝකන්දර ප‍්‍රදේශයේ මෙලෙසම තහනම් පොලිතීන් කර්මාන්ත ශාලාවක් පවත්වා ගොස් ඇති අතර ඒ හේතුවෙන් අධිකරණයෙන් වරදකාරී වූ තැනැත්තියක් ද වනවා."}
{"title":"මඩකලපුව පෞද්ගලික විශ්ව විද්‍යාලය රජයට පවරා ගැනීමට ඇති හැකියාව සොයා බලන්න : අගමැති","authors":["දිනුක් හේවාවිතාරණ"],"date":{"year":"2019","month":"06","date":"12"},"views":"1915","content":"මඩකලපුව ප්‍රදේශයේ පිහිටුවා ඇති පෞද්ගලික විශ්ව විද්‍යාලය, විශ්ව විද්‍යාල පනතේ 70 (F) වගන්තිය යටතේ රජයට පවරා ගැනීමට ඇති හැකියාව පිළිබඳව සොයා බලා වාර්තාවක් ලබා දෙන ලෙස නීතිපති ජනාධිපති නීතිඥ දප්පුල ලිවේරා වෙත ලියා දන්වන ලෙස අග්‍රාමාත්‍ය රනිල් වික්‍රමසිංහ මහතා විසින් අග්‍රාමාත්‍ය ලේකම් සමන් ඒකනායකට අද (12 ) උපදෙස් දුන් බව අග්‍රාමාත්‍ය කාර්යාල ආරංචි මාර්ග ප්‍රකාශ කරයි. ,,අදාල උසස් අධ්‍යාපන ආයතනයේ අයිතිකරුවන් දිගින් දිගටම පසුගියදා කළ ආකාරයේ ජනවර්ග සහ ආගමික කොටස් අතර අසමගිය ඇතිවන සුළු ප්‍රකාශ ප්‍රචාරය කිරීම සිදු කරන්නේ නම්, විශ්ව විද්‍යාල පනතේ 70 F වගන්තිය යටතේ එකී හිමිකරුවන් විසින් පාලනය කරනු ලබන උසස් අධ්‍යාපන ආයතනය රජයට පවරා ගත හැකිදැයි සොයා බලන ලෙස මෙහිදී නීතිපතිවරයා ගෙන් විමසා ඇති බවයි වාර්තා වන්නේ.,,ඊයේ (ජුනි 11) සිවිල් සංවිධාන සහ වෘත්තීය සමිති නියෝජිතයන් සමග අරලියගහ මන්දිරයේදී පැවැති සාකච්ඡාවේදීද නැගෙනහිර හිටපු ආණ්ඩුකාර මොහොමඩ් හිස්බුල්ලා විසින් කාත්තන්කුඩියේදි සිදුකර තිබු ප්‍රකාශ රජය තරයේ හෙළා දකින බව අගමැතිවරයා විසින් ප්‍රකාශ කොට තිබිණි. ජාතිවාදී කතා දැන්වත් නතර කළ යුතු බවත්,ඒවායින් සිදු වන්නේ විශාල හානියක් බවත් එහිදී ඔහු පැවසීය. ,,\"අප කටයුතු කළ යුත්තේ,ශ්‍රි ලංකිකයින් වශයෙනුයි. මේ රටේ උපාධි ලබා දෙන ආයතන පිහිටුවීමේ බලය ඇත්තේ රජයට පමණයි.ඒ නිසා නැගෙනහිර අරම්භ කිරිමට යන විශ්වවිද්‍යාලය රජයට පවරා ගන්නවා.\" යැයි ද අග්‍රාමාත්‍යවරයා එහිදී වැඩි දුරටත් ප්‍රකාශ කොට තිබිණි."}
{"title":"ලංකාවේ අරාබි පාසලක් ආරම්භ කරන්න \"කිංග්ස්බරි බෝම්බකරු\" අයදුම්පතක් සකස් කරලා ","authors":["දිනුක් හේවාවිතාරණ"],"date":{"year":"2019","month":"06","date":"12"},"views":"2253","content":"කොළඹ කිංග්ස්බරි හෝටලය තුලදි ඉකුත් පාස්කු ඉරිදා බෝම්බය පුපුරුවා හරින ලැබු මොහොමඩ් අසාම් මොහොමඩ් මුබාරක් හෙවත් අබ්දුල්ලා නම් ත්‍රස්තවාදියා අවසන් වරට රැඳී සිටි කොළොන්නාව, ජයන්ති මාවතේ නිවසේ තිබි මෙරට අරාබි පාසල් ආරම්භ කිරිම සදහා පුරවන ලද අයදුම්පතක් ඇතුළු ලේඛණ සොයා ගැනිමට හැකිවු බව අපරාධ පරික්ෂණ දෙපාර්තමේන්තුව කොටුව මහේස්ත්‍රාත් අධිකරණයට අද (12) දැනුම් දෙනු ලැබුවා.,,ශ්‍රි ලංකාවේ අරාබි පාසල් ආරම්භ කිරිමට අදාල අයදුම්පතේ ලේකම්වරයා ලෙස අත්සන් තබා තිබු ඉමුරා ලෙබ්බේ මොහොමඩ් සාජිත් නැමැත්තාද මේ වන විට අපරාධ පරික්ෂණ දෙපාර්තමේන්තුව විසින් අත්අඩංගුවට ගත් බව අධිකරණයට කරුණු වාර්තා කර සිටියා.,,මොහොමඩ් අසාම් මොහොමඩ් මුබාරක් හෙවත් අබ්දුල්ලා ඇතුළු සැකකරුවන් එඩෙරමුල්ල හා නින්දවුර් ප්‍රදේශයන් හි පිහිටි ආරක්ෂිත නිවාස වල රැදි සිට ඇති බවත් නුවර එළියේදි සොයා ගනු ලැබු පුහුණු කදවුරේදි අවි පුහුණුවද ලබා ඇති බව අපරාධ පරික්ෂණ දෙපාර්තමේන්තුව මෙහිදි අධිකරණයට කරුණු වාර්තා කරුණු ලැබුවා.,,ඉමුරා ලෙබ්බේ ගෙන් සිදුකරනු ලැබු ප්‍රශ්න කිරිම් වලදි මොහොමඩ් අසාම් මොහොමඩ් මුබාරක් නම් බෝම්බකරු 2014 වර්ෂයේදි ජාතික තව්හිත් ජමාත් සංවිධානය සමග එක්වු බවට කරුණු හෙලිවු බව අපරාධ පරික්ෂන දෙපාර්තමෙන්තුව වාර්තාකර සිටියා.,,බෝම්බකරු සමග අවි පුහුණුව ලැබු කාත්තන්කුඩියේ පදිංච් සේනුල් ආබ්දීන් මොහොම්මදු ජසීල් නැමැත්තාද ඉකුත් මැයි මස 30 වෙනිදා අත් අඩංගුවට ගෙන මේ වන විට රැදවුම් නියෝග යටතේ ප්‍රශ්න කරමින් සිටින බව අපරාධ පරික්ෂණ දෙපාර්තමේන්තුව අධිකරණයට වාර්තා කර සිටියා."}
{"title":"මිනුවන්ගොඩ කලූ අජිත් ඝාතනයේ ප‍්‍රධාන සැකකරු හීනටියන සංඛ අත්අඩංගුවට","authors":["හේමන්ත කහවලගේ","තරංග රුක්ෂාන් ජයසේකර"],"date":{"year":"2019","month":"06","date":"12"},"views":"980","content":"පාතාල කල්ලි සාමාජිකයෙකු වූ අජිත් කුමාර නොහොත් කලූ අජිත් නැමැත්තා වෙඩි තබා ඝාතනය කිරීමේ සිද්ධියේ ප‍්‍රධාන සැකකරු වන හීනටියන සංඛ  නැමැති තවත් පාතාල කල්ලි සාමාජිකයෙකු අත්අඩංගුවට ගෙන තිබෙනවා.,,ඒ, මීගමුව ප‍්‍රදේශයේදීයි. පොලිස් ත‍්‍රස්ත විමර්ශන කොට්ඨාශය විසින් සැකකරු අද අත්අඩංගුවට ගනු ලැබූ බවයි පොලීසිය සදහන් කළේ.,,කලූ අජිත් නැමැත්තා ඉකුත්දා ජාඇල ඒකල මහවත්ත ප‍්‍රදේශයේදී වෙඩිතබා ඝාතනය කෙරුණා. සිද්ධිය සම්බන්ධයෙන් මීට පෙරද ඒකල ප‍්‍රදේශයේදී තවත් සැකකරුවෙකු පොලීසිය විසින් අත්අඩංගුවට ගනු ලැබුවා."}
{"title":"තවත් හිටපු රාජ්‍ය නිලධාරීන් දෙදෙනෙකුට ස්ථීර ති‍්‍රපුද්ගල මහාධිකරණයේ නඩු","authors":["අධිකරණ වාර්තාකරු"],"date":{"year":"2019","month":"06","date":"12"},"views":"807","content":"ජනාධිපති කාර්ය මණ්්ඩල හිටපු ප‍්‍රධානි ආචාර්ය කුසුම්දාස මහානාම හා රාජ්‍ය දැව සංස්ථාවේ හිටපු සභාපති පී. දිසානායකට එරෙහිව ස්ථීර ති‍්‍රපුද්ගල මහාධිකරණයේ නඩු පැවරීමට අගවිනිසුරුවරයා අල්ලස් කොමිසමට අවසර ලබාදී තිබෙනවා.,,ඒ, කන්තලේ සීනි සමාගමට අයත් යන්ත‍්‍ර සූත‍්‍ර හා ගොඩනැගිලි පවරා දීමට අනුමැතිය ලබාදීම සදහා ඉන්දියානු සමාගමකින් රුපියල් කෝටි 54ක අල්ලසක් ඉල්ලා ඉන් කෝටි 2ක් ලබාගත් බව කියන සිද්ධියක් සම්බන්ධයෙන්.,,අල්ලස් කොමිසම කළ ඉල්ලීමක් සලකා බලමින් මෙලෙස ඔවුන්ට එරෙහිව ස්ථීර ති‍්‍රපුද්ගල මහාධිකණයේ නඩු පැවරීමට අගවිනිසුරු ජයන්ත ජයසූරිය මහතා අවසර ලබාදී තිබෙනවා.,,අල්ලස් කොමිසම අදාල ඉල්ලීම කළේ මෙම නඩුව කොළඹ ප‍්‍රධාන මහේස්ත‍්‍රාත් අධිකරණයේ කැදවූ අවස්ථාවේදීයි."}
{"title":"ලෝක කුසලානයේ  ඕස්ටේ‍්‍රලියා - පකිස්තාන තරගය ඇරඹෙයි","authors":["සමීර ගොඩපිටිය","තරංග රුක්ෂාන්"],"date":{"year":"2019","month":"06","date":"12"},"views":"595","content":"ලෝක කුසලාන කි‍්‍රකට් තරගාවලියේ  ඕස්ටේ‍්‍රලියාව සහ පකිස්තානය අතර තරගය දැන් පැවැත්වෙනවා.,,ඒ එංගලන්තයේ කවුන්ටි ග‍්‍රව්න්ඞ් කී‍්‍රඩංගණයේදීයි. කාසිය වාසිය දිනූ පකිස්තාන කණ්ඩායම පළමුවෙන් පන්දුවට පහර දීමට  ඕස්ටේ‍්‍රලියාවට ආරාධනා කළා.,,අද තරගයට කණ්ඩායම් දෙකම එක්වන්නේ වෙනස්කම් දෙකක් සහිතවයි. ඒ අනුව ඔස්ටේ‍්‍රලියානු කණ්ඩායමේ ඇඩම් සම්පා වෙනුවට නේතන් ලයන් අද තරගයට කැදවා තිබෙනවා.,,පකිස්තානයද අද තරගයට එක්වන්නේ එක් වෙනස්කමක් සමගින්.,,ඒ අනුව ශඩාබ් ඛාන් වෙනුවට ශහීන් අෆ්රීඩි කණ්ඩායමට කැදවා තිබෙනවා.  ,,ලෝක කුසලාන කි‍්‍රකට් ඉතිහාසයේ  ඕස්ටේ‍්‍රලියාව සහ පකිස්තානය අවස්ථා 9කදී එකිනෙකා හමුවී තිබෙනවා.,,එයින් තරග 5ක ජය  ඕස්ටේ‍්‍රලියාව සතු වෙද්දි, පකිස්තානයට ජය ගැනීමට හැකිව ඇත්තේ තරග 4ක් පමණයි."}
{"title":"අගමැති සිංගප්පූරුවට යයි","authors":["ටී.කේ.ජී කපිල - කටුනායක"],"date":{"year":"2019","month":"06","date":"12"},"views":"1307","content":"දින 3ක සංචාරයක් සඳහා අග‍්‍රාමාත්‍ය රනිල් වික‍්‍රමසිංහ මහතා අද (12) දහවල් සිංගප්පූරුව බලා පිටත්ව ගියා.,,අග‍්‍රාමාත්‍යවරයා සමග තවත් දෙදෙනෙකු මෙම සංචාරය සදහා පිටත්ව ගිය බවයි කටුනායක ගුවන්තොටුපල නෙත් නිවුස් වාර්තාකරු පැවසුවේ."}
{"title":"වර්ජනයේ නිරත ලංගම සේවකයින්ට සාකච්ඡාවක්","authors":["හර්ෂිකා සංජීවනී","ලහිරු කපුගේ"],"date":{"year":"2019","month":"06","date":"12"},"views":"1029","content":"වැඩ වර්ජනයක නිරතවන ලංගම සේවකයින් සාකච්ඡාවක් සඳහා කැඳවා ඇති බව ප‍්‍රවාහන හා සිවිල් ගුවන් සේවා රාජ්‍ය අමාත්‍ය අශෝක් අබේසිංහ පවසනවා. ,,ජාතික සේවක සංගමයට අයත් ලංගම සේවකයින් ඊයේ (11) මධ්‍යම රාති‍්‍රයේ සිට වැඩ වර්ජනයක නිරත වන්නේ තමන්ට ලබාදුන් උසස්වීම් වලට අදාලව වැටුප් ද වැඩි කරන ලෙස ඉල්ලමින්.,,කෙසේ වෙතත් රාජ්‍ය අමාත්‍ය අශෝක් අබේසිංහ පැවසුවේ ඔවුන්ගේ ඉල්ලීම් ඉටු කිරීම සඳහා මේ වනවිටත් පියවර ගෙන ඇති බවයි.,,ලංගම සේවකයින්ගේ මෙම වැඩ වර්ජනය සම්බන්ධයෙන් නෙත් නිවුස් කල විමසීමකදී ලංකා ගමනා ගමන මණඩලයේ සභාපති උපාලි මාරසිංහ පැවසුවේ වර්ජනය හේතුවෙන් ගාල්ල, මහරගම හා කළවාන යන ප‍්‍රදේශවල ලංගම ඩිපෝවල කටයුතු අඩාල වී ඇති බවයි. එහෙත් අනෙත් සියලූ දිස්ති‍්‍රක්කවල කටයුතු සාමාන්‍ය පරිදි සිදුවන බවද ඔහු ප‍්‍රකාශ කළා."}
{"title":" තැපැල් සේවා හා මුස්ලිම් ආගමික කටයුතු අමාත්‍ය ධූරයේ වැඩ බැලීමට එජාපයෙන් නමක් යෝජනා කරයි - ජනපතිගෙන් මෙතෙක් ප්‍රතිචාරයක් නෑ","authors":["හේමන්ත කහවලගේ"],"date":{"year":"2019","month":"06","date":"12"},"views":"2458","content":"අබ්දුල් හලීම් ඉවත් වීමෙන් පුරප්පාඩු වූ තැපැල් සේවා හා මුස්ලිම් ආගමික කටයුතු අමාත්‍ය ධූරයේ වැඩ බැලීමට අමාත්‍ය රංජිත් මද්දුමබණ්ඩාර පත් කිරීමට යෝජනා වී තිබෙනවා.,,එම යෝජනාව එක්සත් ජාතික පක්ෂය විසින් ජනාධිපතිවරයා වෙත ඉදිරිපත් කර ඇති බවයි වාර්තා වන්නේ.,,කෙසේ වෙතත් ඒ සම්බන්ධයෙන් ජනාධිපතිවරයා මෙතෙක් ප‍්‍රතිචාරයක් දක්වා නැහැ.,,මුස්ලිම් අමාත්‍යවරුන් ධූරවලින් ඉල්ලා අස්වීමත් සමග පුරප්පාඩු වූ අමාත්‍යංශ සඳහා ඉකුත් දා වැඩ බලන අමාත්‍යවරුන් පත් කෙරුණා. එහෙත් අබ්දුල් හලීම් විෂයභාර අමාත්‍යවරයා ලෙස කටයුතු කළ තැපැල් සේවා හා මුස්ලිම් ආගමික කටයුතු අමාත්‍යංශය සඳහා මෙතෙක් වැඩ බලන අමාත්‍යවරයෙකු හෝ පත්කර නැහැ."}
{"title":"වයඹ පළාතේ වෛද්‍යවරුන් කුරුණෑගල රෝහල ඉදිරිපිට විරෝධයක","authors":["හර්ෂිකා සංජීවනී","ලහිරු කපුගේ"],"date":{"year":"2019","month":"06","date":"12"},"views":"1156","content":"වයඹ පළාතේ වෛද්‍යවරුන් මේ වනවිට කුරුණෑගල ශික්ෂණ රෝහල ඉදිරිපිටදී උද්ඝෝෂණයක නිරත වනවා.,,ඒ, සෞඛ්‍ය අමාත්‍ය රාජිත සේනාරත්නට එරෙහිව රජයේ වෛද්‍ය නිලධාරීන්ගේ සංගමය විසින් ප‍්‍රකාශයට පත්කර ඇති විරෝධතා සතියට සමගාමීව සහ වෛද්‍ය සෙයිගු සියාබ්දීන් මොහොමඞ් සාෆිට එරෙහි පරීක්ෂණ සඳහා ජනාධිපති කොමිසමක් පත් කරන ලෙස බල කරමින්.,,මේ අතර සිසේරියන් සැත්කම් අතරතුර මව්වරුන් වන්ද්‍යකරණයට ලක් කළ බවට චෝදනා එල්ල වී සිටින වෛද්‍ය සෙයිගු සියාබ්දීන් මොහොමඞ් සාෆිට එරෙහිව මේ වනවිට පැමිණිලි 942ක් ලැබී තිබෙනවා.,,කුරුණෑගල ශික්ෂණ රෝහලේ අධ්‍යක්ෂ වෛද්‍ය සරත් වීරබණ්ඩාර පැවසුවේ ඊයේ (11) දිනය වනවිට කුරුණෑගල රෝහල වෙත පැමිණිලි 790ක් ලැබී තිබුණු බවයි. දඹුල්ල මූලික රෝහල වෙත ඊයේ (11) දිනය වන විට පැමිණිලි 151ක් ලැබී තිබුණා. අද පෙරවරුවේද එක් පැමිණිල්ලක් ලැබුණු බවයි දඹුල්ල මූලික රෝහලේ ප‍්‍රකාශිකාවක් කියා සිටියේ."}
{"title":"පැමිණිළි භාර ගැනීම අද 04ට අවසන්","authors":["ලහිරු කපුගේ"],"date":{"year":"2019","month":"06","date":"12"},"views":"909","content":"හිටපු අමාත්‍ය රිෂාඞ් බදියුදීන් සම්බන්ධයෙන්, පොලිස් මූලස්ථානයේ පිහිටුවා ඇති ති‍්‍රපුද්ගල කමිටුවට තවත් පැමිණිල්ලක් ඉදිරිපත් කරන බව සුරකිමු ශී‍්‍ර ලංකා සංවිධානය පවසනවා.,,එහි සභාපති පූජ්‍ය පාහියන්ගල ආනන්ද සාගර හිමියන් පැවසුවේ පැමිණිල්ල ඉදිරිපත් කිරීමෙන් පසු එම ස්ථානයේදී අග‍්‍රාමාත්‍ය රනිල් වික‍්‍රමසිංහ මහතාට එරෙහිව නිහඩ සත්‍යකි‍්‍රයාවක ද නිරත වන බවයි. ,,හිටපු අමාත්‍ය රිෂාඞ් බදියුදීන්ට සහ හිටපු ආණ්ඩුකාරවරුන් වන අසාද් සාලි හා එම්. එල්. ඒ. එම්. හිස්බුල්ලාට එරෙහිව පැමිණිලි භාර ගැනීම සඳහා පොලිස් මූලස්ථානයේ පිහිටුවා ඇති ති‍්‍රපුද්ගල කමිටුවට පැමිණිලි භාර ගැනීම අද (12) පස්වරු 4.00ට අවසන් වනවා.,,ජ්‍යෙෂ්ඨ පොලිස් අධිකාරිවරයෙකුගේ ප‍්‍රධානත්වයෙන් යුත් මෙම කමිටුව පත් කෙරුණේ ඉකුත් 4 වැනිදායි. ඊයේ දිනය වනවිට එම කමිටුවට පැමිණිලි 11ක් ලැබී තිබුණා. ඉන් පැමිණිලි 7ක් ඉදිරිපත් වී ඇත්තේ හිටපු අමාත්‍ය රිෂාඞ් බදියුදීන්ට එරෙහිවයි. අසාද් සාලිට එරෙහිව පැමිණිලි 3ක් සහ එම්. එල්. ඒ. එම්. හිස්බුල්ලාට එරෙහිව එක් පැමිණිල්ලක් ඉදිරිපත්ව තිබුණා."}
{"title":"වදක තනතුරට තේරෙන දස දෙනෙකු STF වෙත බාරදීමට නියමිතයි ","authors":["නිශාන් ද සිල්වා"],"date":{"year":"2019","month":"06","date":"12"},"views":"2121","content":"වදක තනතුරට සම්මුඛ පරීක්ෂණ මගින් තෝරාගත් පිරිස අතරින් අවසන් සුදුස්සන් 04 දෙනෙකු තෝරාදීම පොලිස් විශේෂ කාර්ය බලකාය වෙත පැවරීමට බන්ධනාගාර දෙපාර්තමේන්තුව තීරණය කර තිබෙනවා.,,වදක තනතුරට සම්මුඛ පරීක්ෂණ මගින් තෝරාගත් 26 දෙනා ඊයේ (11) ප‍්‍රායෝගික පුහුණු වැඩමුළුවකට කැඳවා තිබුණා. එම 26 දෙනා අතරින් 24 දෙනෙකු ඊට එක්ව සිටි බවයි බන්ධනාගාර ආරංචි මාර්ග සඳහන් කළේ.,,එම වැඩමුළුවේදී ක‍්‍රියාත්මක වූ ආකාරය මත තෝරාගත් 10 දෙනෙකු පොලිස් විශේෂ කාර්ය බලකාය මගින් පවත්වන විශේෂ පුහුණුවකට යොමු කිරීමට නියමිතයි. වදක තනතුරට අවශ්‍ය පරිදි එම විශේෂ පුහුණුව සැලසුම් කර ඇති බවයි බන්ධනාගාර ආරංචි මාර්ග පැවසුවේ.,,අදාළ පුහුණුවේදී විශේෂ දක්ෂතා දක්වන සිව් දෙනෙකු වදක තනතුර සඳහා තෝරාදීම විශේෂ කාර්ය බලකාය වෙත පවරා ඇති බව එම ආරංචි මාර්ග අනාවරණ කළා. ඔවුන් අතරින් දෙදෙනෙකු වදක තනතුරේ රාජකාරී සඳහා බඳවා ගැනීමට නියමිතයි. ,,මේ අතර පුනරුත්ථාපන හා බන්ධනාගාර ප‍්‍රතිසංස්කරණ අමාත්‍යංශයේ ලේකම්වරයා සහ බන්ධනාගාර කොමසාරිස් ජනරාල්වරයා ඊයේ (11) වැලිකඩ බන්ධනාගාරයේ සිරකරුවන් එල්ලා මරණ ස්ථානය පරීක්ෂාවකට ලක්කර ඇති බවද වාර්තා වුණා."}
{"title":"මිනුවන්ගොඩ කලහකාරී සිද්ධියට අත්අඩංගුවට ගත් 07කට ඇප","authors":["ටෝනි කරුණානායක"],"date":{"year":"2019","month":"06","date":"12"},"views":"421","content":"මිනුවන්ගොඩ කලහකාරී සිද්ධිය සම්බන්ධයෙන් අත්අඩංගුවට ගෙන සිටි සැකකරුවන් 07 දෙනෙකු අද (12) දිනයේ ඇප මත මුදා හැරුණා.,,මිනුවන්ගොඩ අධිකරණයට ඉදිරිපත් කර තිබූ සැකකරුවන් 07 දෙනාට එක් අයෙකුට රුපියල් ලක්ෂ 02 බැගින් ශරීර ඇප නියම කිරීමටයි එහිදී  මිනුවන්ගොඩ මහේස්ත්‍රාත්වරයා නියෝග කළේ.,,තවත් දෙදෙනෙකු සම්බන්ධයෙන් විමර්ශන අවසන් වී නොමැති බැවින් එළඹෙන 19 වැනිදා දක්වා ඔවුන් දෙදෙනා යළි රිමාන්ඩ් කිරීමටද නියෝග කළා.,,පසුගිය දිනවල මිනුවන්ගොඩ ප්‍රදේශයේ ඇති වූ කලහකාරී සිද්ධිය පාලනය කිරීමට අදාළව මෙම සැකකරුවන් අත්අඩංගුවට ගෙන තිබුණා."}
{"title":"රන්ජන්ට එරෙහි නඩුව ගැන ශ්‍රේෂ්ඨාධිකරණයෙන් නීතිපතිට නියෝගයක්","authors":["අධිකරණ වාර්තාකරු"],"date":{"year":"2019","month":"06","date":"12"},"views":"1036","content":"අධිකරණයට අපහාස කිරීමේ චෝදනා සම්බන්ධයෙන් නියෝජ්‍ය අමාත්‍ය රන්ජන් රාමනායකට එරෙහිව පවරා ඇති නඩුවක් සම්බන්ධයෙන් චෝදනා ඇතුළත් ආඥාවක් මාසයක් ඇතුළත ගොනු කරන ලෙසට ශ්‍රේෂ්ඨාධිකරණය අද (12) නීතිපතිවරයාට නියෝග කළා.,,පසුගිය දිනක පුද්ගලික රූපවාහිනී නාලිකාවක විකාශනය වූ වැඩසටහනකදී රන්ජන් රාමනායක ශ්‍රේෂ්ඨාධිකරණයේ විභාග වෙමින් පැවැති ජනාධිපතිවරයා විසින් පාර්ලිමේන්තුව විසුරුවා හැරීමට එරෙහිව ගොනු කර ඇති මූලික අයිතිවාසිකම් පෙත්සම්වලට අදාළව කරන ලද ප්‍රකාශයකින් අධිකරණයට අපහාසයක් සිදු වී ඇති බවට ලද පැමිණිල්ලක් අනුව මෙම නඩුව ගොනු  කර තිබෙනවා. ,,එහිදී පංච පුද්ගල විනිසුරු මඩුල්ලේ විනිසුරුවරුන් තිදෙනෙකුගේ තීන්දුව තම පාර්ශ්වයට වාසි සහගත ලෙසට ලැබෙනු ඇති බවට රන්ජන් රාමනායක ප්‍රකාශ කර තිබු බවයි අධිකරණ වාර්තාකරු සඳහන් කළේ.,,අද මෙම නඩුව අගවිනිසුරු ජයන්ත ජයසූරිය ප්‍රමුඛ ත්‍රිපුද්ගල විනිසුරු මඩුල්ලක් හමුවේ කැඳවු අවස්ථාවේ තම සේවාදායකයාට එරෙහිව ඉදිරිපත් කරන චෝදනා ප්‍රතික්ෂේප කරන බවත් ඒ ප්‍රකාශයෙන් යම් හෙයකින් අධිකරණයට බලපෑමක් සිදු වූවා නම් ඒ සම්බන්ධයෙන් කණගාටුව පල කරන බවයි සඳහන් කර ඇත්තේ.,,ඒ අනුව මෙම පෙත්සම ජූලි මස 30 වැනි දා කැඳවීමට ශ්‍රේෂ්ඨාධිකරණය නියෝග කළා.,,මෙම ප්‍රකාශයේ බැලූ බැලීමට ආණ්ඩුක්‍රම ව්‍යවස්ථාවේ 105 ව්‍යවස්ථාව අනුව අධිකරණයට අපහාස කිරීමක් කර ඇති බවට නීතිපතිවරයා මීට පෙර අවස්ථාවකදී පවසා සිටයා."}
{"title":"දකුණේ සිට උතුරට පිරිත් රථයක් පිටත් වේ ","authors":["හේමන්ත කහවලගේ"],"date":{"year":"2019","month":"06","date":"12"},"views":"794","content":"උතුර දකුණ බුදුන් දකින පොසොන් උදානය පිංකම් මාලාව, ඓතිහාසික කවුඩුමුන්න රජමහ විහාරස්ථානයෙන් ඊයේ (11) ආරම්භ කෙරුණා.,,ඒ පිළිබඳව කරුණු දැක්වූ දඹදෙණිය කවුඩුමුන්න රජමහා විහාරාධිපති ශ‍්‍රාස්ත‍්‍රපති ගින්නලියේ ආයුපාල ස්වාමීන් වහන්සේ සඳහන් කළේ \"උතුර දකුණ බුදුන් දකින පොසොන් උදානය කියලා ඓතිහාසික කවුඩුමුන්න රජමහ විහාරස්ථානයෙන් කන්කසන්තුරේ දක්වා පිරිත් දේශනා කරමින් යෑමයි අපේ අරමුණ.  ඊයේ රාත්‍රියේ ආරම්භ කෙරුණු පරිත්‍රාණ ධර්ම දේශනාවෙන් අනතුරුව අද (12) උදෑසන පිරිස් රථයක පිරිත් දේශනා කරමින් දඹදෙණිය, අලව්ව, වරකාපොළ, රුවන්වැල්ල, අවිස්සාවේල්ල, රත්නපුරය දක්වා යනවා. පළවෙනි දවස එහෙම නිමා කරනවා. දෙවැනි දවස බෙලිඅත්ත දක්වා ගමන් කරනවා. තුන්වැනි දවස කන්කසන්තුරේ දක්වා ගිහින් නවතිනවා. ඉන්පසු උතුරේ ඉතා දිළිඳු  දරුවන් 300කට පාසල් පොත් බෙදා දීලා.. දුප්පත් පවුල් වෙත ආධාර දීම ආදී වැඩසටහනක් සිදු කරනවා. ඉන් අනතුරුව 14 වැනිදා හවස 2.00ට පිරිත් දුම්රිය පිටත් වෙනවා. පිරිත් දුම්රිය අනුරාධපුරයට පිටත් වෙලා අනුරාධපුරයේදී මහාපිරිත් සඡ්ඡායනයකින් මෙම වැඩසටහන නිමාවට පත්වෙනවා. \" යනුවෙනි."}
{"title":"\"නම් කියවෙන අය මීළඟට කැඳවන්න වෙනවා\"","authors":["ලහිරු කපුගේ"],"date":{"year":"2019","month":"06","date":"12"},"views":"2508","content":"හිටපු පොලිස්පති එන්. කේ. ඉලංගකෝන් සහ තවත් රජයේ නිලධාරීන් කිහිපදෙනෙකු ඉදිරියේදී පාස්කු ඉරිදා ප‍්‍රහාරය සම්බන්ධයෙන් සොයා බලන පාර්ලිමේන්තු විශේෂ කාරක සභාව හමුවට කැඳවීමට තීරණය කර තිබෙනවා.,,නෙත් නිවුස් කළ කරුණු විමසීමක දී එම කාරක සභාවේ සාමාජික, පාර්ලිමේන්තු මන්ත‍්‍රී වෛද්‍ය නලින්ද ජයතිස්ස මේ බව කියා සිටියා. ,,එහිදී \"ඔවුන් සම්බන්ධයෙන් යම් යම් තොරතුරු මේ සාක්ෂි විභාගයේදී කියවෙනකොට ඒ අය ඉදිරියේදී කැඳවීමට සිදු වෙනවා. මේ අතර සංවිධාන කිහිපයක් මේ සිද්ධිය සම්බන්ධයෙන් සාක්ෂි දෙන්න කැමතියි කියලා ඉල්ලලා තියෙනවා. \" යනුවෙන් සඳහන් කළා."}
{"title":"හිස්බුල්ලාව විවේචනය නොකළ හේතුව SB පවසයි","authors":["ලහිරු කපුගේ","සමන්ත කුමාර"],"date":{"year":"2019","month":"06","date":"12"},"views":"2060","content":"නැගෙනහිර පළාත් හිටපු ආණ්ඩුකාර එම්. එල්. ඒ. එම්. හිස්බුල්ලා කාත්තන්කුඩි ප‍්‍ර‍්‍රදේශයේ දී පසුගියා සිදු කළ ප‍්‍රකාශය සමාව දිය නොහැකි ප‍්‍රකාශයක් බව පාර්ලිමේන්තු මන්ත‍්‍රී එස්. බී. දිසානායක පවසනවා.,,ඒ සම්බන්ධයෙන් ශ‍්‍රී ලංකා නිදහස් පක්ෂයේ සභාපතිවරයා ලෙස ජනාධිපතිවරයා විනය ක‍්‍රියාමාර්ග ගත යුතු බවයි මන්ත‍්‍රීවරයා නෙත් නිවුස් වෙත කියා සිටියේ. ,,හිටපු ආණ්ඩුකාර එම්. එල්. ඒ. එම්. හිස්බුල්ලාගේ ක‍්‍රියාකාරකම් සම්බන්ධයෙන් විවේචනයක් සිදු නොකලේ ඔහු සම්බන්ධයෙන් තීරණයක් ගැනීම ජනාධිපතිවරයා වෙත භාරදී තිබීම හේතුවෙන් බවද පාර්ලිමේන්තු මන්ත‍්‍රී එස්. බී. දිසානායක පැවසුවා. ,,එහිදී \"ඔහු අපේ පක්ෂයේ සාමාජිකයෙක්. පක්ෂයේ මධ්‍යමකාරක සභිකයෙක්. හැබැයි.. ලංකාවේ විතරයි අපි සුළු ජාතිය ලෝකෙ අපි මහජාතියක් කියලා හිස්බුල්ලා ඒ කරපු ප්‍රකාශය මේ වෙලාවේ ඉතාම භයානක ජනතාව ප්‍රකෝප කරවන ප්‍රකාශයක්. මේ නිසා ඔහු පිළිබඳ විනය ක්‍රියාමාර්ගයක් පක්ෂ මට්ටමින් ගන්න කියලා ජනාධිපතිතුමාගෙන් අපි ඉල්ලන්න බලාපොරොත්තු වෙනවා.\" යනුවෙන් සඳහන් කළා."}
{"title":"කැබිනට් රැස්වීමේ අවුලට තීන්දුවක් ගන්න හැටි එජාපය කියයි ","authors":["සමන්ත කුමාර","ලහිරු කපුගේ"],"date":{"year":"2019","month":"06","date":"12"},"views":"3146","content":"අමාත්‍ය මණ්ඩල රැස්වීම දිගින් දිගටම නොපැවැත්වුවහොත් ඒ සම්බන්ධයෙන් ගත යුතු ක‍්‍රියාමාර්ග පාර්ලිමේන්තුව මගින් තීරණය කරන බව එක්සත් ජාතික පක්ෂය පවසනවා.,,පාස්කු ඉරිදා ප‍්‍රහාරය සම්බන්ධයෙන් සොයා බලන පාර්ලිමේන්තු විශේෂ කාරක සභාව හමුවට රාජ්‍ය නිලධාරීන් කැඳවන්නේ නම් තමන් අමාත්‍ය මණ්ඩල රැස්වීමට සහභාගී නොවන බව ජනාධිපති මෛත‍්‍රීපාල සිරිසේන මහතා මීට පෙර ප‍්‍රකාශ කළා.,,ඒ අනුව ඊයේ (11) දිනයේ පැවැත්වීමට නියමිතව තිබූ අමාත්‍ය මණ්ඩල රැස්වීම පැවැත්වුණේ නැහැ. ඒ සම්බන්ධයෙන් නෙත් නිවුස් කළ කරුණු විමසීමක දී එක්සත් ජාතික පක්ෂ මහ ලේකම්, අමාත්‍ය අකිල විරාජ් කාරියවසම් අද (12) මෙලෙස අදහස් දක්වා සිටියා.,,එහිදී \"කැබිනට් මණ්ඩලය පාර්ලිමේන්තුවට වග කියන්න ඕනෙ. ජනාධිපතිතුමාත් පාර්ලිමේන්තුවට වග කියන්න ඕනේ. ඒ නිසා මේ පාර්ලිමේන්තුවෙන් අපිට අවශ්‍ය වුණොත් තීන්දු තීරණ ගන්න පුළුවන්.. ඉදිරියේදී මේ සම්බන්ධයෙන් අපි කුමණ ක්‍රියාමාර්ගයක් ගන්නවාද කියලා.\"  යනුවෙන් සඳහන් කළා. ,,විධායකය හා ව්‍යවස්ථාදායකය අතර මතුව ඇති ගැටුම හේතුවෙන් රට අරාජික වී ඇති බව ශ‍්‍රී ලංකා පොදුජන පෙරමුණ ඊයේ පැවැත්වූ මාධ්‍ය හමුවක දී පාර්ලිමේන්තු මන්ත‍්‍රී ආචාර්ය බන්දුල ගුණවර්ධන පැවසුවා. ඒ සම්බන්ධයෙන් ද එක්සත් ජාතික පක්ෂ මහ ලේකම්, අමාත්‍ය අකිල විරාජ් කාරියවසම් ප‍්‍රතිචාර දැක්වූවා.,,එහිදී කියා සිටියේ ජනාධිපතිවරයා සිටින මතය පිළිබඳව එතුමා සමග ඉදිරියේදී සාකච්ඡා කර තීරණයක් ගැනීමට නියමිතව ඇති බවයි."}
{"title":"යළි අමාත්‍ය ධූර භාර ගන්නට නම් කටයුතු සිදුවිය යුතු ආකාරය මුස්ලිම් මන්ත්‍රිවරු පැහැදිළි කරයි","authors":["සමන්ත කුමාර","ලහිරු කපුගේ"],"date":{"year":"2019","month":"06","date":"12"},"views":"5355","content":"අමාත්‍ය ධුරවලින් ඉවත් වූ මුස්ලිම් මන්ත‍්‍රීවරුන්ට එල්ල වී ඇති චෝදනා සම්බන්ධයෙන් සිදු කෙරෙන විමර්ශනයකින් පසු ඔවුන් නිවැරදිකරුවන් බව ඔප්පු වුවහොත් යළි අමාත්‍ය ධුර භාර ගැනීමට ඔවුන් සූදානම් බව පාර්ලිමේන්තු මන්ත‍්‍රී ඒ. එච්. එම්. ෆවුසි පවසනවා.,,සිය මන්ත‍්‍රී කණ්ඩායම ගනු ලැබූ තීරණය සම්බන්ධයෙන් සියලූ පාර්ශ්ව දැනුවත් කිරීමට ද කටයුතු කරන බවයි මන්ත‍්‍රීවරයා නෙත් නිවුස් වෙත කියා සිටියේ.,,අමාත්‍ය ධුරවලින් ඉවත් වූ මුස්ලිම් මන්ත‍්‍රීවරුන් ඇතුළු පාර්ලිමේන්තුව නියෝජනය කරන මුස්ලිම් මන්ත‍්‍රීවරුන් කණ්ඩායමක් ඊයේ මල්වතු - අස්ගිරි පාර්ශ්වවල මහා නාහිමිවරුන් ඇතුලු සංඝරත්නය සහ රාමඤ්ඤ මහා නිකායේ මහා නාහිමියන්ද බැහැ දුටුවා. ඒ සම්බන්ධයෙන් නෙත් නිවුස් කළ කරුණු විමසීමක දී පාර්ලිමේන්තු මන්ත‍්‍රී ඒ. එච්. එම්. ෆවුසි මෙම අදහස් දැක්වුවා."}
{"title":"හාලිඇළ නගරයේ තිබූ පැරැණි නුග ගස ගිනිගෙන විනාශ වෙයි","authors":["පාලිත ආරියවංශ"],"date":{"year":"2019","month":"06","date":"12"},"views":"1478","content":"හාලිඇළ නගරයේ බණ්ඩාරවෙල මාර්ගයේ තිබූ පැරැණි නුග ගස ඊයේ (11) රාත්‍රියේ හදිසි ගිනි ගැනීමකට ලක්ව විනාශ වී තිබෙනවා.,,බදුල්ල මහනගර සභාවේ ගිනි නිවන ඒකකය පැමිණ ගින්න නිවීමට උත්සාහ කළද ඒ වන විටත් නුග ගස ගිනිගෙන විනාශ වී තිබූ බවයි වාර්තා වුණේ.,,නුග ගස අසළ සිටින වෙළදුන් විසින් නුග ගස ආසන්නයේ කසල එක්රැස් කර ගිනි තැබීමක් සිදුකර ඇති අතර අදාළ ගින්න ඒ නිසා හටගත් එකක්දැයි සැක කරන බවයි හාලිඇළ පොලිසිය පැවසුවේ.,,නුග ගස ඉදරියේ ඇති වෙළදසැල්වල සවිකර තිබෙන ආරක්ෂක කැමරා උපයෝගී කරගනිමින් වැඩිදුර විමර්ශන සිදුකරන බවද හාලිඇළ පොලිසිය සඳහන් කළා."}
{"title":"බෙල්ලන්විල ඇසළ පෙරහැර මංගල්‍ය මෙවරත්","authors":["හේමන්ත කහවලගේ"],"date":{"year":"2019","month":"06","date":"11"},"views":"915","content":"බෙල්ලන්විල ඇසළ පෙරහැර මංගල්‍ය මෙවරත් උත්කර්ෂවත් අයුරින් පැවැත්වීමට කටයුතු සංවිධාන කර තිබෙනවා. ඒ පිළිබදව කරුණු දැක්වූ බෙල්ලන්විල රජමහ විහාරාධිපති ආචාර්ය බෙල්ලන්විල ධම්ම රතන ස්වාමීන් වහන්සේ."}
{"title":"රතන හිමි මඩකළපුව පෞද්ගලික විශ්ව විද්‍යාලයේ නිරීක්ෂණ චාරිකාවක","authors":["සමන්ත කුමාර"],"date":{"year":"2019","month":"06","date":"11"},"views":"2326","content":"පාර්ලිමේන්තු මන්ත්‍රී පූජ්‍ය අතුරලියේ රතන හිමියන් ඇතුලු පිරිසක් අද මඩකළපුව ප්‍රදේශයේ ඉදිකර ඇති පෞද්ගලික විශ්ව විද්‍යාලයේ නිරීක්ෂණ චාරිකාව නිරත වුණා. කෙසේ වෙතත් එම පිරිසිට මුල් අවස්ථාවේ විශ්ව විද්‍යාලයට ඇතුළු වීමට ආරක්ෂක අංශ ඉඩ ලබා දුන්නේ නැහැ. ,,,,පැයක පමණ කාලයක් ගත වීමෙන් පසු රතන හිමියන් ඇතුළු පිරිසට මාධ්‍ය නොමැතිව විශ්ව විද්‍යාලය නිරීක්ෂණය කිරීමට ආරක්ෂක අංශ ඉඩ ලබාදුන්නා. ඉන් අනතුරුව පූජ්‍ය අතුරලියේ රතන හිමියන් මාධ්‍ය වෙත අදහස් පළකළේ මෙලෙසයි."}
{"title":"අද මධ්‍යම රාත්‍රියේ සිට CTB බස් වර්ජනයක් ","authors":["සමන්ත කුමාර"],"date":{"year":"2019","month":"06","date":"11"},"views":"2987","content":"ලංකා ගමනා ගමන මණ්ඩලයේ  ජාතික සේවක සංගමයේ සේවකයන් අද (11) මධ්‍යම රාත්‍රියේ සිට වර්ජනයක් ආරම්භ කිරීමට තීරණය කර තිබෙනවා. ඒ ලබා දී් ඇති උසස් වීම් වලට අදාල වැටුප් ලබාදෙන ලෙස ඉල්ලමින්.,,එම සංගමයේ නියෝජිතයන් සිරිකොත එක්සත් ජාතික පක්ෂ මූලස්ථානය ඉදිරිපිට ඊයේ දිනයේ උපවාසයක ද නිරත වනවා.  සිය ඉල්ලීම් සම්බන්ධයෙන් මෙතෙක් පැවැති සාකච්ඡා අසාර්ථක වීම හේතුවෙන් වෘත්තීය ක්‍රියාමාර්ගයට එළඹෙන බවයි එම සංගමයේ නියෝජිතයන් නෙත් නිවුස් වෙත කියා සිටියේ."}
{"title":"කැබිනට් රැස්වීම නොපැවත්වේ - විධායකය සහ ව්‍යවස්ථාදායකයේ ගැටුම උඩු දුවා ඇති බව පොහොට්ටුව කියයි","authors":["දිල්ශාන් තුෂාර "],"date":{"year":"2019","month":"06","date":"11"},"views":"828","content":"විධායකය සහ ව්‍යවස්ථාදායකය අතර හටගෙන ඇති ගැටුම හේතුවෙන් රට අරාජික තත්ත්වයට පත්ව ඇති බව ශ්‍රී ලංකා පොදුජන පෙරමුණ පවසනවා. එම පක්ෂය අද පැවැත්වූ මාධ්‍ය හමුවකට එක්වෙමින් පාර්ලිමේන්තු මන්ත්‍රී ආචාර්ය බන්දුල ගුණවර්ධන පැවසුවේ ආණ්ඩුකරණය පිළිබද දැවැන්තම අර්බුදය මේ වනවිට මතු වී ඇති බවයි. ,,,,මහින්ද රාජපක්ෂ මහතාගේ ප්‍රධානත්වයෙන් ඉකුත් සැප්තැම්බර් මාසයේ පිහිටවූ ආණ්ඩුව ක්‍රියාත්මක වූයේ නම් මේ වනවිට මැතිවරණයක් පවත්වා රට ස්ථාවර කිරීමට හැකියාව පැවති බවද මන්ත්‍රීවරයා පෙන්වා දුන්නා."}
{"title":"මුස්ලිම් ඇමතිවරුන් අරාබි මුස්ලිම්වරුන් ලෙස පෙනී සිටීම ගැටළුවක් :  අස්ගිරි පාර්ශවයේ අනුනායක  හිමි පවසයි ","authors":["හේරත් ඒකනායක - මහනුවර"],"date":{"year":"2019","month":"06","date":"11"},"views":"2415","content":"ශ්‍රී ලාංකීය මුස්ලිම්වරුන්ට වඩා මෙරට තුළ අරාබි මුස්ලිම්වරුන් ලෙස පෙනී සිටින පිරිස හේතුවෙන් ගැටලු සහගත තත්ත්වයක් නිර්මාණය වී ඇති බව අස්ගිරි පාර්ශවයේ අනුනායක පූජ්‍ය ආනමඩුවේ ධම්මදස්සි හිමියන් පවසනවා. අමාත්‍යධූර වලින් ඉල්ලා අස්වූ මුස්ලිම් මන්ත්‍රීවරුන් අද (11) මල්වතු අස්ගිරි පාර්ශව වල ස්වාමීන් වහන්සේලා බැහැදුටු අවස්ථාවේ අනු නාහිමියන් මේ බව කියා සිටියා.,,,,මෙහිදී අදහස් දැක්වූ පාර්ලිමේන්තු මන්ත්‍රී රාවුෆ් හකීම් කියා සිටියේ තමන් ඇතුළු පිරිස අමාත්‍යධූර වලින් ඉල්ලා අස්වූයේ රටේ ආරක්ෂාව තහවුරු කිරිමේ අරමුණින් බවයි. එම තීරණය ගනු ලැබුවේ සංකේතාත්මක පිළිවෙතක් ලෙස බවද මන්ත්‍රීවරයා කියා සිටියා., ,,.................................................,,ගත් තීරණය රටට අහිතකර වේ නම් නැවත සලකා බලනවා : මුස්ලිම් මන්ත්‍රීවරු මහනාහිමිවරුන් හමුවේ පවසයි ,,(11-06-2019 19:01),,තමන් ඇතුළු 9 දෙනෙකු අමාත්‍යධූර වලින් ඉල්ලා අස්වූයේ රටේ ආරක්ෂාව තහවුරු කිරිමේ අරමුණින් බව පාර්ලිමේන්තු මන්ත්‍රී රාවුෆ් හකීම් පවසනවා. එම තීරණය ගනු ලැබුවේ සංකේතාත්මක පිළිවෙතක් ලෙස බවයි මන්ත්‍රීවරයා කියා සිටියේ. එම තීරණයෙන් රටට වෙනත් අයුරකින් අහිතකර තත්ත්වයක් මතු වන්නේ නම් ඒ පිළිබද නැවත සලකා බලන බවද මන්ත්‍රීවරයා කියා සිටියා.,,අමාත්‍යධූර වලින් ඉවත් වීමට මුස්ලිම් මන්ත්‍රීවරුන් ගනු ලැබූ තීරණය සම්බන්ධයෙන් අද (11) මල්වතු හා අස්ගිරි පාර්ශව වල නායක ස්වාමීන් වහන්සේලා දැනුවත් කිරීමේ අවස්ථාවකට එක්වෙමින් පාර්ලිමේන්තු මන්ත්‍රී රාවූෆ් හකීම් මෙම අදහස් පළකළා. මහනාහිමිවරුන්ගේ අවවාද කිසිසේත් බැහැර නොකරන බවයි මන්ත්‍රීවරයා මෙහිදි වැඩිදුරටත් කියා සිටියේ.,,අස්ගිරි පාර්ශවයේ මහනායක අති පූජ්‍ය ගලගමු ශ්‍රී අත්තදස්සි හිමියන් මෙහිදි කියා සිටියේ එකම රටක මිනිසුන් සේ සිතා සියලු ජාතීන් රටතුළ ජීවත්විය යුතු බවයි. මතු වූ තත්ත්වයන් යටතේ සියලුම මුස්ලිම් අමාත්‍යවරුන් ඉල්ලා අස්වීම සුදුසු නොවන ක්‍රියාවක් බවද මහනාහිමියන් පෙන්වා දුන්නා."}
{"title":"මුස්ලිම් අමාත්‍යවරුන් ඉවත් වීම එජාපයේ උප්පර වැට්ටියක් - මහින්ද පෙන්වයි","authors":["සමන්ත කුමාර"],"date":{"year":"2019","month":"06","date":"11"},"views":"1729","content":"තමන් නායකත්වය දෙන ආණ්ඩුවක් යටතේ මොනම ත්‍රස්තවාදයකටවත් රටතුළ ඉඩක් නොදෙන බව විපක්ෂ නායක මහින්ද රාජපක්ෂ මහතා පවසනවා. “පාස්කු ඉරිදා ත්‍රස්ත ප්‍රහාරයේ දේශපාලනික පසු කම්පන\" මැයින් විපක්ෂ නායකවරයා නිකුත් කළ මාධ්‍ය නිවේදනයක මේ බව සඳහන්.,,මේ වනවිට මෙරට මුස්ලිම් ප්‍රජාව හා වෙනත් ආගම් අදහන ප්‍රජාව අතර විශාල අන්‍යෝන්‍ය අවිශ්වාසයක් ගොඩනැගී ඇති බවයි විපක්ෂ නායකවරයා පෙන්වා දෙන්නේ. කුරුණෑගල රෝහලේ මුස්ලිම් වෛද්‍යවරයෙක් අන්තවාදී ආගමික මතවාදය නිසා මුස්ලිම් නොවන මව්වරුන් වඳ භාවයට පත්කළ බවට එල්ල වන චෝදනාව හේතුවෙන් එම අවිශ්වාසය ඉතාම භයානක මානයකට යමින් පවතින බවද විපක්ෂ නායකවරයා පෙන්වා දෙනවා. මෙවැනි අවස්ථාවක රටේ නායකයන් මෙන්ම මුස්ලිම් නායකයින්ද වගකීමෙන් කටයුතු කලයුතු බවයි මහින්ද රාජපක්ෂ  මහතා නිකුත් කළ නිවේදනයේ දැක්වෙන්නේ. ,,මුස්ලිම් අමාත්‍යවරයෙකුට විරුද්ධව විශ්වාසභංගයක් ඉදිරිපත් වූ විට සියලුම මුස්ලිම් අමාත්‍යවරුන් ඉල්ලා අස්වීම පාර්ලිමේන්තු සම්ප්‍රදාය නොවන බවද විපක්ෂ නායකවරයා පෙන්වා දෙනවා. එක්සත් ජාතික පක්ෂ ආණ්ඩුව මෙම අවස්ථාවේ ඉදිරියේ එන ජනාධිපතිවරණය ඉලක්ක කරගනිමින් මුස්ලිම් දේශපාලඥයින් පෙළගස්වන බව මෙයින් පැහැදිලි වන බවද මහින්ද රාජපක්ෂ මහතා නිකුත් කළ නිවේදනයේ සඳහන්. ,,වත්මන් ආණ්ඩුවට අවශ්‍ය වී ඇත්තේ 2015 ජනාධිපතිවරණයේදී නොයෙක් උප්පරවැට්ටි යොදා තමන් වටා සංවිධාන කරගත් මුස්ලිම් ඡන්ද පදනම ඊලග ජනාධිපතිවරණයේදී ද ඒ අයුරින් පවත්වා ගැනීම බවද විපක්ෂ නායක මහින්ද රාජපක්ෂ මහතා පෙන්වා දී තිබෙනවා."}
{"title":"ශ්‍රී ලංකාව සහ බංග්ලාදේශය අතර තරගය වර්ෂාව නිසා අත්හැර දැමේ (UPDATE)","authors":["සමන්ත කුමාර"],"date":{"year":"2019","month":"06","date":"11"},"views":"2970","content":"ලෝක කුසලාන ක්‍රිකට් තරගාවලියේ ශ්‍රී ලංකාව සහ බංග්ලාදේශය අතර අද (11) පැවැත්වීමට නියමිතව තිබූ තරගය වර්ෂාව හේතුවෙන් අතහැර දැමීමට සිදු වුණා.,,ඒ පිළිබද තොරතුරු එංගලන්තයේ නෙත් නිවුස් වාර්තාකරු ජනක අලහප්පෙරුමගෙන්.,,,,..........................................................,,අද තරගයටත් වර්ෂාවෙන් බාධා,,(11-06-2019 16:19),,ලෝක කුසලාන ක්‍රිකට් තරගාවලියේ ශ්‍රී ලංකාව සහ බංග්ලාදේශ කණ්ඩායම අතර තරගය ආරම්භ කිරීම තවදුරටත් ප්‍රමාද වී තිබෙනවා. ඒ තරගය පැවැත්වීමට නියමිත බ්‍රිස්ටල් ක්‍රීඩාංගණයට තවදුරටත් වැසි ඇද හැලීම හේතුවෙන්. ,,බ්‍රිස්ටල් ක්‍රීඩාංගණයේ යාර 30 සීමාව දක්වා තවදුරටත් වැසි ආවරණ යොදා තිබෙනවා. කාසිය වාසියද මෙතෙක් උරගා බැලුවේ නැහැ."}
{"title":"හොරොව්පතාන පොලිස් ස්ථානාධිපතිවරයාට අල්ලස් දීමට ගිය සැකකරු යළි රිමාන්ඞ්","authors":["අධිකරණ වාර්තාකරු "],"date":{"year":"2019","month":"06","date":"11"},"views":"799","content":"ජාතික තවුහීද් ජමාත් සංවිධානයේ සාමාජිකයෙකු වූ තම ඥාති පුත්‍රයා ඇප මත මුදා හරින ලෙස ඉල්ලා හොරොව්පතාන පොලිස් ස්ථානාධිපතිවරයාට අල්ලස් ලබාදීමට උත්සාහ කිරීමේ චෝදනා මත අත්අඩංගුවට ගත් සැකකරු මේ මස 18වනදා තෙක් යළි රක්ෂිත බන්ධනාගාර ගත කෙරුණා. ඒ කොළඹ ප්‍රධාන මහේස්ත්‍රාත් ලංකා ජයරත්නගේ නියෝගයකට අනුවයි.,,මෙලෙස රක්ෂිත බන්ධනාගාර ගත කෙරුණේ මොහොමඞ් සිෆාන් නැමැත්තෙක්. සැකකරු මජීඞ් මොහොමඞ් නියාස් නැමති සිය පුත්‍රයා ඇපමත මුදා හැරීම සඳහා රුපියල් ලක්ෂ 5ක මුදලක් ලබා දීමට පොරොන්දු වී තිබෙනවා. අත්තිකාරමක් ලෙස ඉන් රුපියල් ලක්ෂ දෙකහමාරක්, හොරොව්පතාන පොලිස් ස්ථානාධිපතිවරයාට ලබා දීමට පැමිණි අවස්ථාවේදී සැකකරු අත්අඩංගුවට ගැනුනේ ඉකුත් මැයි මස 5වනදායි."}
{"title":"හිටපු ඇමති හලීම්ගේ සොහොයුරෙක් සහරාන්ගේ කණ්ඩායමට සහය දුන් බවට සාලිගෙන් චෝදනා (UPDATE)","authors":["සමන්ත කුමාර "],"date":{"year":"2019","month":"06","date":"11"},"views":"2994","content":"තැපැල් සේවා හා මුස්ලිම් කටයුතු හිටපු අමාත්‍ය ඒ එච් එම් හලීම්ගේ සොහොයුරෙකු සහරාන් හෂීම් මෙහෙය වූ තවුහීද් ජමාත් සංවිධානයට සහය දක්වා ඇති බව බස්නාහිර පළාත් හිටපු ආණ්ඩුකාර අසාද් සාලි පවසනවා.,,පාස්කු ඉරිදා ප්‍රහාරය සම්බන්ධයෙන් සොයා බැලීමට පත්කළ පාර්ලිමේන්තු විශේෂ කාරක සභාව හමුවේ සාක්ෂි ලබා දෙමින් ඔහු මේ බව කියා සිටියා. ,, ,,................................................................,,පාර්ලිමේන්තු විශේෂ කාරක සභාව හමුවේ අසාද් සාලි සාක්ෂි දෙයි - කාත්තන්කුඩි පොලීසියටත් චෝදනා (UPDATE),,(11-06-2019 19:15),,පාස්කු ඉරිදා ප්‍රහාර සම්බන්ධයෙන් සොයා බලන විශේෂ පාර්ලිමේන්තු තේරීම් කාරක සභාව හමුවේ බස්නාහිර පළාත් හිටපු ආණ්ඩුකාර අසාද් සාලි අද සාක්ෂි ලබා දුන්නා. පැය 2ක පමණ කාලයක් හිටපු ආණ්ඩුකාරවරයා තේරීම් කාරක සභාව හමුවේ සාක්ෂි ලබාදුන් අතර එහිදි නැගුනු ප්‍රශ්න කිහිපයකට ඔහු පිළිතුරු ලබා දුන්නේ මෙලෙසයි. ,,,,සහරාන්ගේ කණ්ඩායමේ ක්‍රියා මැඩ පැවැත්වීමට කාත්තන්කුඩි පොලීසිය ක්‍රියාමාර්ග නොගත් බවද අසද් සාලි මෙහිදි කියා සිටියා. ,, ,,................................................,,අසාද් සාලි පාර්ලිමේන්තු විශේෂ කාරක සභාව හමුවේ සාක්ෂි ලබාදීම අරඹයි,,(11-06-2019 15:01),,බස්නාහිර පළාත් හිටපු ආණ්ඩුකාර අසාද් සාලි, පාස්කු ඉරිදා ප්‍රහාරය සම්බන්ධයෙන් විමර්ශනය කරන පාර්ලිමේන්තු විශේෂ කාරක සභාව හමුවේ මේ වනවිට සාක්ෂි ලබා දෙමින් සිටිනවා. එම කාරක සභාව අද (11) සාක්ෂි විමසීම ආරම්භ කළේ තුන්වන දිනටයි.,,පස්වරු 2.30ට පමණ හිටපු ආණ්ඩුකාරවරයා පාර්ලිමේන්තු විශේෂ කාරක සභාව හමුවේ සාක්ෂි ලබාදීම ආරම්භ කළ බවයි නෙත් නිවුස් වාර්තාකරු පැවසුවේ."}
{"title":"අනුරාධපුරයේ පාසල් 11ක්, ලබන 13 සිට 18 දක්වා වැසෙයි","authors":["පර්සි කුරුනේරු"],"date":{"year":"2019","month":"06","date":"11"},"views":"3549","content":"අනුරාධපුරය, මිහින්තලේ සහ තන්තිරිමලේ යන ප්‍රදේශවල පාසල් 11ක් ලබන 13වනදා සිට 18වනදා දක්වා වසා තැබීමට උතුරු මැද පළාත් අධ්‍යාපන දෙපාර්තමේන්තුව තීරණය කර තිබෙනවා. ඒ, පොසොන් උත්සව සමයේ විශේෂ ආරක්ෂක රාජකාරි සඳහා පිටපළාත්වලින් අනුරාධපුරයට පැමිණෙන පොලීසිය ඇතුළු ආරක්ෂක නිලධාරීන්ට නවාතැන් පහසුකම් සැපයීම සඳහායි.,,ඒ අනුව අනුරාධපුර අධ්‍යාපන කලාපයට අයත් අනුරාධපුර මධ්‍ය විද්‍යාලය, ස්වර්ණපාලි ජාතික පාසල, ශ්‍රීමත් වලිසිංහ හරිස්චන්ද්‍ර මහා විද්‍යාලය, සාන්ත ජෝසප් මහා විද්‍යාලය හා විවේකානන්ද මහා විද්‍යාලය එලෙස වසා තැබෙනු ඇති. ,,ඊට අමතරව සහීරා මහා විද්‍යාලය, මහා බෝධි විද්‍යාලය, දේවානම්පියතිස්ස මහා විද්‍යාලය සහ තන්තිරිමලේ විමලඥාණ විද්‍යාලය ද අදාළ දිනවල වසා තැබෙනවා. ගලෙන්බිඳුනුවැව අධ්‍යාපන කලාපයට අයත් මිහින්තලේ මහා විද්‍යාලය සහ කම්මලක්කුලම විද්‍යාලය ද වසා දැමීමටයි පියවර ගෙන ඇත්තේ. එම පාසල් අධ්‍යයන කටයුතු සඳහා ලබන 19වනදා යළි විවෘත කෙරෙනවා."}
{"title":"අද තරගයෙන් පසු ලසිත් මාලිංග යළි දිවයිනට","authors":[" කසුන් කැලුම්"],"date":{"year":"2019","month":"06","date":"11"},"views":"2481","content":"බංග්ලාදේශය සමග අද (11) පැවැත්වෙන ලෝක කුසලාන තරගයට සහභාගිවීමෙන් පසුව ලසිත් මාලිංග යළි දිවයිනට පැමිණීමට නියමිත බව ශ්‍රී ලංකා ක්‍රිකට් ආයතනය නිවේදනය කරනවා.,,සිය නැන්දනියගේ අවමංගල්‍ය උත්සවයට සහභාගිවීම සඳහා මෙසේ ලසිත් මාලිංග යළි දිවයිනට පැමිණෙන බවයි එම නිවේදනයේ දැක්වෙන්නේ. අවමංගල්‍ය උත්සවයෙන් පසුව යළිත් මාලිංග ශ්‍රී ලංකා කණ්ඩාම සමග එක්වීමට නියමිත අතර ලබන 15 වෙනිදා ඔස්ට්‍රේලියාව සමග පැවැත්වෙන තරගයට ඔහු සහභාගීවීමට නියමිතයි."}
{"title":"‘‘ජාතික ඩිජිටල් සංක‍්‍රාන්තිය” අද පස්වරුවේ එළිදැක්වේ","authors":["හර්ෂිකා සංජීවනී"],"date":{"year":"2019","month":"06","date":"11"},"views":"1303","content":"සුහුරු ශ‍්‍රී ලංකාවක් ගොඩනැගීම උදෙසා ජාතික සන්නිවේදන සේවා සැපයුම්කරු වන ශ‍්‍රී ලංකා ටෙලිකොම් සමූහය සූදානම් වනවා.,,‘‘ජාතික ඩිජිටල් සංක‍්‍රාන්තිය” ලෙස නම් කොට ඇති මෙම වැඩසටහන එළිදැක්වීම අද (11) පස්වරුවේ ජනාධිපති මෛත‍්‍රීපාල සිරිසේන මහතාගේ ප‍්‍රධානත්වයෙන් සිදු කෙරෙනවා.,,ඒ පිළිබඳව අදහස් දක්වන ශ‍්‍රී ලංකා ටෙලිකොම් සමූහයේ සභාපති කුමාරසිංහ සිරිසේන කියා සිටියේ ශ්‍රී ලංකා ටෙලිකොම් මේ රටේ තාක්ෂණයේ විශාලතම ආයෝජනය කරමින් රට ඩිජිටල්කරණය සඳහා අවශ්‍ය පහසුකම් සකස් කරමින් සිටින බවයි."}
{"title":"පාස්කු ඉරිදා ප‍්‍රහාරයෙන් මව්පියන් අහිමි වූ දරුවන්ට ශිෂ්‍යත්ව ප‍්‍රදානය කිරීම සඳහා ප්‍රසංගයක් - ප්‍රධාන අනුග්‍රාහකයා AIA ","authors":["ලහිරු කපුගේ"],"date":{"year":"2019","month":"06","date":"11"},"views":"270","content":"පාස්කු ඉරිදා ප‍්‍රහාරයෙන් මව්පියන් අහිමි වූ දරුවන්ට ශිෂ්‍යත්ව ප‍්‍රදානය කිරීම සඳහා ශ‍්‍රී ලංකා වාණිජ සංගමය සංවිධාන කරන සංගීත ප‍්‍රසංගයේ ප‍්‍රදාන අනුග‍්‍රාහකයා ලෙස AIA  රක්ෂණ සමාගම කටයුතු කරනවා.,,එම සංගීත ප‍්‍රසංගය ජූලි 13 වැනිදා පස්වරු 06.00ට කොළඹ බණ්ඩාරනායක සම්මන්ත‍්‍රණ ශාලාවේදී පැවැත්වීමටයි සැලසුම් කර ඇත්තේ.,,ඒ සඳහා AIA රක්ෂණ සමාගම සමග තවත් පාර්ශ්ව රැසක් අත්වැල් බැඳගෙන සිටිනවා. ,,එම සංගීත ප‍්‍රසංගය සම්බන්ධයෙන් අදහස් දැක්වූ කොළඹ බණ්ඩාරනායක සම්මන්ත‍්‍රණ ශාලාවේ අධ්‍යක්‍ෂ ජනරාල් සුනිල් දිසානායක කියා සිටියේ ඉතා උනන්දුවෙන් මෙම කාර්යය සඳහා සිය පාර්ශ්වය එක් වූ බවත් අදාළ පවුල් ගැන මේ වන විටත් සොයා බලා ඇති බවයි."}
{"title":"ළමා ශ‍්‍රමික වයස් සීමාව ඉහළ දමයි","authors":["සජිත් තිලකරත්න"],"date":{"year":"2019","month":"06","date":"11"},"views":"1611","content":"ළමා ශ‍්‍රමික වයස් සීමාව අවුරුදු 16 දක්වා ඉහළ නැංවීමට කම්කරු හා වෘත්තීය සබඳතා අමාත්‍යාංශය තීරණය කර තිබෙනවා.,,මේ දක්වා ළමා ශ‍්‍රමික වයස් සීමාව ලෙස සැලකුනේ අවුරුදු 14යි.,,වයස් සීමාව සංශෝධනය කිරීමට අදාළ කම්කරු නීති මේ වනවිට කෙටුම්පත් කර ඇති බවයි අමාත්‍යාංශ ලේකම් ආර්. ටී. ආර්. රාජපක්ෂ පැවසුවේ. ,,2025 වසර වනවිට මෙරටින් ළමා ශ‍්‍රමය තුරන් කිරීම අරමුණ බවද මෙහිදි ප‍්‍රකාශ කෙරුණා."}
{"title":"රටේ සියලු ජාතීන්ට පොදු නීතියක් ඉල්ලයි","authors":["සජිත් තිලකරත්න"],"date":{"year":"2019","month":"06","date":"11"},"views":"1295","content":"ජාතීන් අතර පවතින අර්බුද හේතුවෙන් ශ‍්‍රී ලංකාව සහ විදෙස් රටවල් සමග පවතින සබඳතාවලටද බලපෑම් එල්ල විය හැකි බව පාර්ලිමේන්තු මන්තී‍්‍ර මහින්ද අමරවීර පවසනවා.,,ඒ අනුව රටේ සියලු දෙනා වෙනුවෙන් කඩිනමින් පොදු නීතියක් සැකසිය යුතු බවයි මන්තී‍්‍රවරයා කියා සිටියේ. ඔහු මෙම අදහස් පළ කළේ හම්බන්තොට ප‍්‍රදේශයේ පැවැති උත්සවයකට එක්වෙමින්. ,,එහිදී \"අපිට යුද්ධයක් තිබුණා.. බටහිර සමහර රටවල් අපිට යුද්ධය නවත්වලා සාකච්ඡාවලට එන්න කිව්වා. ඒ රටවල් අපිට ආයුධ සල්ලිවලටවත් දුන්නේ නෑ. එහෙම තියෙද්දි මුස්ලිම් රටවල් රාශියක් ඇවිත් අපිට උදව් කළා. අපි ඒකත් අමතක කරන්න හොඳ නෑ. අදත් ඒ රටවල් අපිත් එක්ක ඉන්නවා.\" යනුවෙන්ද සඳහන් කළා."}
{"title":"බුද්ධි අංශ නිලධාරීන් කාරක සභාවට කැඳවීම ගැන විරුද්ධ විය නොහැකි බව එජාපය කියයි","authors":["රවින්ද්‍ර ලියනගේ"],"date":{"year":"2019","month":"06","date":"11"},"views":"1899","content":"පාර්ලිමේන්තුවේ කටයුතුවලට මැදිහත්වීමට විධායකයට අයිතියක් නොමැති බව එක්සත් ජාතික පක්ෂ පාර්ලිමේන්තු මන්තී‍්‍ර විජේපාල හෙට්ටිආරච්චි පවසනවා.,,පාස්කු ඉරිදා ප‍්‍රහාරය පිළිබඳ සොයා බැලීමට පත් කළ විශේෂ තේරීම් කාරක සභාව සම්බන්ධයෙන් මතුව ඇති තත්ත්වය පිළිබඳ අදහස් දක්වමින් මන්තී‍්‍රවරයා මේ බව කියා සිටියා. ,,එහිදී \"පාර්ලිමේන්තු තේරීම් කාරක සභාවක් නම් කලාම ඒකට රජයේ ඕනෑම තරාතිරමක නිලධාරියෙක් අනිවාර්යයෙන්ම සහභාගි වෙන්නට ඕනේ.  ඒකට ඇඟිලි ගහන්න විධායකයට පුළුවන්කමක් නෑ. \" යනුවෙන් ද සඳහන් කළා.,,,,ඔහු මෙම අදහස් පළ කළේ ගාල්ල ප‍්‍රදේශයේ පැවැති ජනහමුවකට එක්වෙමින්."}
{"title":"තී‍්‍රරෝද රථ ගාස්තු රුපියල් 10කින් ඉහළට","authors":["සජිත් තිලකරත්න"],"date":{"year":"2019","month":"06","date":"11"},"views":"1397","content":"පෙට‍්‍රල් මිල ඉහළ යාම සහ තවත් හේතු කිහිපයක් මත පළමු කිලෝ මීටරය සඳහා වන තී‍්‍රරෝද රථ ගාස්තු රුපියල් 10කින් වැඩි කිරීමට තී‍්‍රරෝද රථ සංගම් තීරණය කර තිබෙනවා.,,කෙසේවෙතත් දෙවන කිලෝ මීටරය සඳහා වන ගාස්තුවේ කිසිඳු වෙනසක් සිදු නොවන බවයි ලංකා ස්වයං රැකියා වෘත්තිකයින්ගේ ජාතික තී‍්‍රරෝද රථ සංගමයේ සභාපති සුනිල් ජයවර්ධන ප‍්‍රකාශ කළා. ,,මෙම තීරණයට ත්‍රීරෝද රථවල අමතර කොටස් මිල සහ ටයර්වල මිල ඉහළ යෑමත් බලපා ඇති බවද සඳහන් කළා. දැනට මගීන් ප්‍රවාහනය කිරීමේදී පළවෙනි කිලෝමීටරයට අය කරන ගාස්තුව රුපියල් 50ක් වන අතර දෙවන කිලෝමීටරයට රුපියල් 40ක් වනවා. නව වැඩි කිරීමට අනුව පළවෙනි කිලෝමීටරයට අය කරන ගාස්තුව රුපියල් 60ක් වනු ඇති.,,පවතින ආර්ථික තත්ත්වය හමුවේ තී‍්‍රරෝද රථ රියදුරන් සහ ඔවුන්ගෙන් යැපෙන්නන් දැඩි අපහසුතාවට පත්ව ඇති බව ද මෙහිදී ප‍්‍රකාශ කෙරුණා. ,,ඒ අනුව තමන්ට ඉන්ධන සහනයක් ලබා දෙන ලෙස ආණ්ඩුවෙන් ඉල්ලා සිටින බව ද ජාතික තී‍්‍ර රෝද රථ සංගමයේ සභාපතිවරයා ප‍්‍රකාශ කළා."}
{"title":"සිවිල් සංවිධාන කිහිපයක් කථානායකගෙන් ඉල්ලීමක් කරයි","authors":["හර්ෂිකා සංජීවනී"],"date":{"year":"2019","month":"06","date":"11"},"views":"1926","content":"පාස්කු ඉරිදා ප‍්‍රහාරය සම්බන්ධයෙන් සොයා බැලීමට පත් කළ පාර්ලිමේන්තු විශේෂ කාරක සභාවේ කටයුතු කිසිඳු බලපෑමකින් තොරව අඛණ්ඩව කර ගෙන යාමට අවකාශය සලසා දෙන ලෙස සිවිල් සංවිධාන කිහිපයක් කථානායක කරු ජයසූරිය මහතාගෙන් ඉල්ලා තිබෙනවා.,,ප‍්‍රධාන පෙළේ සිවිල් සංවිධාන ප‍්‍රධානීන් පිරිසක් ඊයේ (10) පස්වරුවේ කථානායකවරයා හමුවී මෙම ඉල්ලීම කළ බවයි කථානායක කාර්යාලය පැවසුවේ.,,පාර්ලිමේන්තු විශේෂ කාරක සභාව සම්බන්ධයෙන් මේ දක්වා විවිධ පාර්ශ්ව පළ කර ඇති අදහස් පාර්ලිමේන්තුවේ විශේෂ පක්ෂ නායක රැස්වීමේදී සැලකිල්ලට ගැනීමට අපේක්ෂා කරන බව කථානායක කරු ජයසූරිය මහතා එහිදී ප‍්‍රකාශ කර තිබෙනවා.,,සිවිල් සංවිධාන නියෝජිතයින්ගේ මතය ද පක්ෂ නායක රැස්වීමට ඉදිරිපත් කරන බවයි කථානායකවරයා ප‍්‍රකාශ කර ඇත්තේ. ,,අදාළ පාර්ලිමේන්තු විශේෂ කාරක සභාව පාර්ලිමේන්තු සංකීර්ණයේදී අද (11) පස්වරු 02.00ට යළි රැස් වනවා. බස්නාහිර පළාත් හිටපු ආණ්ඩුකාර අසාද් සාලි සහ ජමෙයිතුල්ලා උලමා සංවිධානයේ සභාපතිවරයා අද මෙම විශේෂ කාරක සභාව හමුවේ සාක්ෂි ලබා දීමට නියමිතයි. ඊට අමතරව කාත්තන්කුඩි ප‍්‍රදේශයේ මුස්ලිම් සංවිධාන කිහිපයක නියෝජිතයින් ද අද දිනයේ පාර්ලිමේන්තු විශේෂ කාරක සභාව හමුවේ සාක්ෂි ලබා දෙනු ඇති."}
{"title":"කෝටි 02ක අල්ලස් ගත් සිද්ධියේ මූලික පරීක්ෂණ අවසන් වේ","authors":["අධිකරණ වාර්තාකරු"],"date":{"year":"2019","month":"06","date":"11"},"views":"1097","content":"කන්තලේ සීනි සමාගමට අයත් යන්ත්‍ර සූත්‍ර සහ ගොඩනැගිලි පවරා දීමට අනුමැතිය ලබා දීමට ඉන්දියානු සමාගමකින් අල්ලස් වශයෙන් රුපියල් කෝටි 54ක් ඉල්ලා ඉන් රුපියල් කෝටි දෙකක් ලබා ගත් බව කියන සිද්ධියක් සම්බන්ධයෙන් චෝදනා ලැබ සිටින ජනාධිපති කාර්ය මණ්ඩල හිටපු ප්‍රධානී ආචාර්ය කුසුම්දාස මහානාම සහ රාජ්‍ය දැව සංස්ථාවේ හිටපු සභාපති පී. දිසානායක යන අයට එරෙහිව ඉදිරියේ මහාධිකරණයේ නඩු පැවරීමට කටයුතු කරන බව අල්ලස් කොමිෂන් සභාව අද (11) කොළඹ ප්‍රධාන මහෙස්ත්‍රාත් අධිකරණයට දැනුම් දුන්නා.,,මෙම සිද්ධියට අදාල නඩුව අද (11) කොළඹ ප්‍රධාන මහේස්ත්‍රාත් ලංකා ජයරත්න ඉදිරියේ කැඳවු අවස්ථාවේ සැකකරුවන් සම්බන්ධයෙන් මූලික පරීක්ෂණ අවසන් බව අල්ලස් කොමිෂන් සභාව අධිකරණයට දැනුම් දුන්නා.,,මෙම නඩුව යළි සැප්තැම්බර් මස 10 වැනි දා කැඳවීමට නියමිතයි.,,කොළඹ ප්‍රධාන පෙලේ හෝටලයකදී අල්ලස් වශයෙන් රුපියල් කෝටි දෙකක මුදලක් ලබා ගන්නා අවස්ථාවේ දී අල්ලස් හෝ දූෂණ චෝදනා විමර්ශන කොමිෂන් සභාවේ නිළධාරීන් විසින් සැකකරුවන් දෙදෙනා අත්අඩංගුවට ගෙන තිබුණා."}
{"title":"වදක තනතුර සඳහා තෝරාගෙන ඇති 26 දෙනාට අද පුහුණුවක් ","authors":["නිශාන් ද සිල්වා"],"date":{"year":"2019","month":"06","date":"11"},"views":"2055","content":"වදක තනතුර සඳහා තෝරා ගෙන ඇති පුද්ගලයින්ට අද (11) දිනයේ ප‍්‍රායෝගික පුහුණුවක් ලබා දීමට බන්ධනාගාර දෙපාර්තමේන්තුව පියවර ගෙන තිබෙනවා.,,ඒ, බන්ධනාගාර පුහුණු පාසලේදීයි.,,සම්මුඛ පරීක්ෂණවලින් අනතුරුව මේ වනවිට පුද්ගලයින් 26 දෙනෙකු වදක තනතුර සඳහා තෝරා ගෙන ඇති බවයි එම දෙපාර්තමේන්තුව පැවසුවේ.,,අද සහ හෙට (12) පැවැත්වෙන ප‍්‍රායෝගික පුහුණුවෙන් පසු පැවැත්වෙන පරීක්ෂණයේදී වැඩිම ලකුණු ලබා ගන්නා දෙදෙනෙකු වදක තනතුර සඳහා බඳවා ගැනීමට සැලසුම් කර තිබෙනවා."}
{"title":"නේත‍්‍රාභිවන්දනා මහා ධාතු නමස්කාරය මොණරාගල ජනතාවට ලද මහඟු අවස්ථාවක් - මොණරාගල දිසාපතිවරිය පවසයි (UPDATE)","authors":["හර්ෂිකා සංජීවනී","සජිත් තිලකරත්න"],"date":{"year":"2019","month":"06","date":"11"},"views":"1085","content":"නෙත් එෆ් එම් රේඩියෝව සංවිධාන කරන නේත්‍රාභිවන්දනා මහා ධාතු නමස්කාරය මොණරාගල බුක්කීරියගොල්ල ශ්‍රී සුධර්මානන්ද විහාරස්ථානයේදී මේවනවිට පැවැත්වෙනවා. එහි නවතම තොරතුරු දැන ගැනීමට අප සම්බන්ධ වනවා නෙත් විශේෂ නියෝජිත දර්ශන බණ්ඩාර සමගින්.,, ,,,,,,,,,,,, ,,.......................................................................,,නේත‍්‍රාභිවන්දනා මහා ධාතු නමස්කාරය අද මොණරාගල බුක්කීරියගොල්ල ශී‍්‍ර සුධර්මානන්ද විහාරස්ථානයේදී (UPDATE),,(11-06-2019 08:44),,අනාරක්ෂිත බව පහව ගොස් රටට යහපතක් වේවායි ප‍්‍රාර්ථනා කරමින් පොසොන් පුර පසළොස්වක පොහොය නිමිති කර ගෙන නෙත් එෆ්. එම්. රේඩියෝව සංවිධාන කරන නේත‍්‍රාභිවන්දනා මහා ධාතු නමස්කාරයේ අද (11) පස් වන දිනයයි.,,දින 02ක් පුරා යක්කල ශ‍්‍රී අබේසේකරාරාම විහාරස්ථානයේදී සැදැහැවතුන්ගේ වන්දනාවට පාත‍්‍ර වූ ශ‍්‍රී සර්වඥ ධාතූන් වහන්සේ සහ මහරහත් ධාතූන් වහන්සේ අද මොණරාගල බුක්කීරියගොල්ල ශී‍්‍ර සුධර්මානන්ද විහාරස්ථානය වෙත වැඩම කෙරෙනවා.,,ඊයේ මධ්‍යම රාති‍්‍රය ආසන්න වනතෙක්ම ධාතූන් වහන්සේ වැඳ පුදා ගැනීමට සැදැහැවතුන් විශාල පිරිසක් යක්කල ශ‍්‍රී අබේසේකරාරාම විහාරස්ථාවනය වෙත පැමිණියා.,,අද උදෑසන එම විහාරස්ථානයේ පැවැති කිරි ආහාර පූජාවෙන් පසු ශ‍්‍රී සර්වඥ ධාතූන් වහන්සේ සහ මහරහත් ධාතූන් වහන්සේ මොණරාගග බුක්කීරියගොල්ල ශ‍්‍රී සුධර්මානන්ද විහාරස්ථානය වෙත වැඩම කරවීම ආරම්භ කෙරුණා. ,,මොණරාගල බුක්කීරියගොල්ල ශ‍්‍රී සුධර්මානන්ද විහාරස්ථානය වෙත වැඩම කෙරෙන ධාතූන් වහන්සේ වන්දනාමාන කර ගැනීම සඳහා සැදැහැවතුන්ට අද පස්වරු 01 සිට අවස්ථාව හිමි වන බවයි එම විහාරස්ථානයේ විහාරාධිකාරි පූජ්‍ය ගෝනතලාවේ රතනසිරි හිමියන් සඳහන් කළේ. ,,,,,,,,,,,,,,,,(මේ සම්බන්ධ මීට පෙර පළ කළ පුවත් සඳහා මෙතැනින් පිවිසෙන්න)"}
{"title":"ශී‍්‍ර ලංකාව අද තරග බිමට ","authors":["කසුන් කැළුම්"],"date":{"year":"2019","month":"06","date":"11"},"views":"2839","content":"ලෝක කුසලාන කි‍්‍රකට් තරගාවලියේ ශී‍්‍ර ලංකාව සහ බංග්ලාදේශය අතර තරගය බි‍්‍රස්ටල් හිදි අද (11) පැවැත්වෙනවා. තරගය මෙරට වේලාවෙන් පස්වරු 3.00ට ආරම්භ කිරීමට නියමිතයි.,,බි‍්‍රස්ටල්හි මීට පෙර පැවැත්වීමට නියමිත වූ ශී‍්‍ර ලංකාව සහ පාකිස්තානය අතර තරගය වර්ෂාව හේතුවෙන් අතහැර දැමීමට සිදු වුණා. අද තරගයටද වර්ෂාවෙන් බාධා එල්ල වීමේ වැඩි ඉඩකඩක් පවතින බවටයි වාර්තා පළ වන්නේ.,,පුහුණුවීම් අතරතුර ආබාධයකට ලක් වූ නුවන් ප‍්‍රදීප් අද තරගයට සහභාගි වන්නේ නැහැ. ,,තරග 3කට සහභාගි වූ බංග්ලාදේශය මේ දක්වා එක් තරගයක් ජය ගෙන ප‍්‍රසාද ලකුණු 2ක් ලබා මෙවර ලෝක කුසලාන කි‍්‍රකට් තරගාවලියේ ප‍්‍රසාද ලකුණු සටහනේ 8 වන ස්ථානයේ පසුවනවා.,,ශී‍්‍ර ලංකා කණ්ඩායම තරග 3කට එක් වෙමින් එක් තරගයක් ජයගෙන ප‍්‍රසාද ලකුණු 3ක් ලබා එම සටහනේ පසුවන්නේ 6 වන ස්ථානයේයි.,,ශී‍්‍ර ලංකාව සහ බංග්ලාදේශය අතර මේ දක්වා ලෝක කුසලාන තරග 3ක් පවත්වා ඇති අතර එම සියලූ තරග ජය ගැනීමට ශී‍්‍ර ලංකාව සමත්ව තිබෙනවා. සමස්තයක් ලෙස දෙරට අතර මේ දක්වා පවත්වා ඇති එක්දින තරග සංඛ්‍යාව 45ක්. ඉන් තරග 36ක් ශී‍්‍ර ලංකාව ජයගත් අතර බංග්ලාදේශය තරග 7ක් ජය ගැනීමට සමත් වුණා. ,,බංග්ලාදේශය එක්දින ශ්‍රේණිගත කිරීම් සටහනේ 7 වන ස්ථානයේ පසුවන අතර ශී‍්‍ර ලංකා කණ්ඩායම එහි 9 වන ස්ථානයට හිමිකම් කියනවා.,,මේ අතර ලෝක කුසලාන කි‍්‍රකට් තරගාවලියේ බටහිර ඉන්දීය කොදෙව් කණ්ඩායම සහ දකුණු අපි‍්‍රකානු කණ්ඩායම අතර ඊයේ (10) පැවැති තරගය, වර්ෂාව හේතුවෙන් අතහැර දැමුවා. 8 වැනි පන්දුවාරයේදී වර්ෂාවෙන් තරගයට බාධා වීමත් සමග නැවත තරගය ආරම්භ කිරීමට අවස්ථාවක් හිමිවූයේ නැහැ. තරගය නතර කරන විට දකුණු අපි‍්‍රකාව කඩුලූ 2ක් දැවී ලකුණු 29ක් ලබා සිටියා. මේ හේතුවෙන් කණ්ඩායම් දෙකටම එක් ප‍්‍රසාද ලකුණ බැගින් පිරිනැමීමට තීරණය කළා. ඒ අනුව ප‍්‍රසාද ලකුණ 3ක් සමගින් බටහිර ඉන්දීය කොදෙව්වන් මේවනවිට ප‍්‍රසාද ලකුණු සටහනේ පස්වන ස්ථානයේ රැදී සිටින අතර දකුණු අපි‍්‍රකාවට එම සටහනේ හිමිව ඇත්තේ 9වන ස්ථානයයි.,,දකුණු අපි‍්‍රකාවට ලෝක කුසලානය පිළිබද බලාපොරොත්වක් තබා ගැනීමට නම් ඉදිරි තරග 5ම ජය ගැනීමට සිදුවනු ඇති."}
{"title":"පාඩු ලබන රාජ්‍ය ආයතන ලාභ ලබන ආයතන බවට පත් කිරීමට පියවර තබයි","authors":["ලහිරු කපුගේ"],"date":{"year":"2019","month":"06","date":"11"},"views":"1455","content":"රජය සතු ව්‍යාපාර 10ක් සමග සාමූහික අභිලාෂ ප‍්‍රකාශ අත්සන් තැබීම මුදල් අමාත්‍යාංශයේදී ඊයේ (10) සිදු කෙරුණා. පාඩු ලබන රාජ්‍ය ආයතන ලාභ ලබන ආයතන බවට පත් කිරීම මෙහි අරමුණයි.,,ශ‍්‍රී ලංකාවේ දළ දේශීය නිෂ්පාදිතය වැඩි කිරීමෙන් ආර්ථික ඉලක්ක සපුරා ගැනීම සඳහා උපාය මාර්ගික වැදගත්කමක් ඇති රාජ්‍ය ආයතන වෙත සාධනීය ලෙස දායක වීමට මෙම සාමූහික අභිලාෂ ප‍්‍රකාශය මගින් හැකි වනු ඇති බවයි මුදල් අමාත්‍යාංශය පවසන්නේ.,,රජය සතු ව්‍යාපාරවල කාර්යය සාධනය ඉහළ නැංවීමේ අරමුණින් 2017 වසරේදී රාජ්‍ය ව්‍යාපාර දෙපාර්තමේන්තුව විසින් මෙම සාමූහික අභිලාෂ ප‍්‍රකාශ සංකල්පය හඳුන්වා දී තිබෙනවා."}
{"title":"පාස්කු ප්‍රහාරය ගැන සොයන පාර්ලිමේන්තු විශේෂ කාරක සභාව අදත් රැස්වේ","authors":["සජිත් තිලකරත්න"],"date":{"year":"2019","month":"06","date":"11"},"views":"805","content":"පාස්කු ඉරිදා ප‍්‍රහාරය සම්බන්ධයෙන් සොයා බැලීමට පත් කළ පාර්ලිමේන්තු විශේෂ කාරක සභාව අද (11) යළි රැස් වනවා.,,ඒ අනුව බස්නාහිර පළාත් හිටපු ආණ්ඩුකාර අසාද් සාලි සහ ජමෙයිතුල්ලා උලමා සංවිධානයේ සභාපතිවරයා අද මෙම විශේෂ කාරක සභාව හමුවේ සාක්ෂි ලබා දීමට නියමිත බවයි නෙත් නිවුස් වෙත වාර්තා වුණේ.,,ඊට අමතරව කාත්තන්කුඩි ප‍්‍රදේශයේ මුස්ලිම් සංවිධාන කිහිපයක නියෝජිතයින් ද අද දිනයේ පාර්ලිමේන්තු විශේෂ කාරක සභාව හමුවේ සාක්ෂි ලබා දෙනු ඇති.,,නියෝජ්‍ය කථානායක ආනන්ද කුමාරසිරි අද දිනයේ ද කාරක සභාවට නොපැමිණෙන බැවින් පාර්ලිමේන්තු මන්තී‍්‍ර ආචාර්ය ජයම්පති වික‍්‍රමරත්න එහි සභාපති ලෙස කටයුතු කරනු ඇති බව ද වාර්තා වුණා.,,පාර්ලිමේන්තු විශේෂ කාරක සභාවේ කටයුතු ආවරණය කිරීම සඳහා අද දිනයේද මාධ්‍යවේදීන්ට අවස්ථාව හිමිවනවා."}
{"title":"ඔක්ටේන් 92 මිල වැඩිවීමත් සමග ත්‍රීරෝද රථ ගාස්තු වැඩි කිරීමට යයි","authors":["හර්ෂිකා සංජීවනී "," සජිත් තිලකරත්න "],"date":{"year":"2019","month":"06","date":"11"},"views":"1343","content":"ඔක්ටේන් 92 පෙට‍්‍රල් මිල ඊයේ (10) මධ්‍යම රාති‍්‍රයේ සිට ඉහළ නැංවීමත් සමග තී‍්‍ර රෝද රථ ගාස්තු ඉහළ නැංවීම කෙරෙහිද අවධානය යොමුව තිබෙනවා.,,ලෝක වෙළඳපලේ ඉන්ධන මිල අඩුවෙමින් තිබියදී මෙලෙස පෙට‍්‍රල් මිල ඉහළ නැංවීම තමන්ට කරන ආසාධාරණයක් බවයි තී‍්‍ර රෝද රථ සංගම් පවසන්නේ. ඒ අනුව අද (11) දිනයේ රැස්වී ඒ පිළිබඳ සාකච්ඡා කරන බව ලංකා ස්වයංරැකියා වෘත්තිකයින්ගේ ජාතික තී‍්‍ර රෝද රථ සංගමයේ සභාපති සුනිල් ජයවර්ධන ප‍්‍රකාශ කළා. ,,මාසිකව සලකා බැලෙන ඉන්ධන මිල සූත‍්‍රය අනුව ඊයේ මධ්‍යම රාති‍්‍රයේ සිට ඔක්ටේන් 92 පෙට‍්‍රල් ලීටරයක මිල රුපියල් 03කින් ඉහළ නැංවීමටයි මිල සූත‍්‍ර කමිටුව තීරණය කළේ. ඒ අනුව ලංකා ඛණිජ තෙල් සංස්ථාවේ ඔක්ටේන් 92 පෙට‍්‍රල් ලීටරයක නව මිල රුපියල් 138ක් වනවා.,,ඊට සමගාමීව ලංකා අයි.  ඕ.  සී. සමාගම ද ඔක්ටේන් 92 පෙට‍්‍රල් ලීටරයක මිල රුපියල් 07කින් ඉහළ දැමුවා. ඒ අනුව අයි.  ඕ. සී. සමාගමේ ඔක්ටේන් 92 වර්ගයේ පෙට‍්‍රල් ලීටරයක නව මිල රුපියල් 147ක්.,,කෙසේවෙතත් සෙසු ඉන්ධන මිල ගණන්වල කිසිඳු වෙනසක් සිදුවූයේ නැහැ."}
{"title":"සුපුරුදු කැබිනට් රැස්වීම අද අර්බුදයකට යන ලකුණු","authors":["සජිත් තිලකරත්න"],"date":{"year":"2019","month":"06","date":"11"},"views":"3419","content":"සෑම අඟහරුවාදා දිනකම රැස්වන කැබිනට් මණ්ඩලය අද (11) දිනයේ රැස් නොවන බව වාර්තා වනවා.,,ඒ, පාස්කු ඉරිදා ප‍්‍රහාරය සම්බන්ධයෙන් සොයා බැලීමට පත්කළ පාර්ලිමේන්තු විශේෂ කාරක සභාවේ කටයුතු අත්හිටුවන තුරු කැබිනට් රැස්වීමට සහභාගී නොවන බවට ජනාධිපති මෛතී‍්‍රපාල සිරිසේන මහතා ප‍්‍රකාශ කිරීමත් සමග බවටයි වාර්තා වන්නේ. ,,කෙසේ වෙතත් ජනාධිපතිවරයාගේ ප‍්‍රධානත්වයෙන් පැවැත්වෙන කැබිනට් රැස්වීමට පෙර අග‍්‍රාමාත්‍යවරයාගේ ප‍්‍රධානත්වයෙන් පැවැත්වෙන පූර්ව කැබිනට් රැස්වීම ඊයේ (10) පවත්වා තිබෙනවා.,,අග‍්‍රාමාත්‍යවරයාගේ ප‍්‍රධානත්වයෙන් රැස්වූ මෙම පූර්ව කැබිනට් රැස්වීම සඳහා ඊයේ පත්කෙරුණු වැඩබලන අමාත්‍යවරුන් දෙදෙනෙකු ද එක්වුණා.,,පස්වරු 05.00ට ආරම්භ වූ මෙම රැස්වීම පැය 02.00ක පමණ කාලයක් පවත්වා තිබෙනවා.,,එහිදී ද මෙම පාර්ලිමේන්තු විශේෂ කාරක සභාව සහ ජනාධිපතිවරයාගේ ප‍්‍රකාශ සම්බන්ධයෙන් සාකච්ඡා කර ඇති බවයි වාර්තා වන්නේ. ඒ අනුව ඉදිරියේදී අමාත්‍යවරුන් කණ්ඩායමක් විසින් ,ඒ සම්බන්ධයෙන් ජනාධිපතිවරයා සමග සාකච්ඡා කිරීමට ද එහිදී තීරණය කර ඇති බව නෙත් නිවුස් වෙත වාර්තා වුණා. එම හමුව බොහෝ දුරට අද දිනයේ සිදුවනු ඇති බවටද වාර්තා වනවා."}
{"title":"ජනාධිපතිවරණයට එජාපයේ සුදුසුම අපේක්ෂකයා කිරිඇල්ල බවට ප්‍රකාශයක්","authors":["ලහිරු කපුගේ "],"date":{"year":"2019","month":"06","date":"10"},"views":"2949","content":"ඉදිරි ජනාධිපතිවරණයේ එක්සත් ජාතික පක්ෂ අපේක්ෂකයා සම්බන්ධයෙන් මේ  දිනවල විවිධ අදහස් පළ වනවා. පාර්ලිමේන්තු මන්ත්‍රී ආචාර්ය විජේදාස රාජපක්ෂ කොළඹ අද පැවැති මාධ්‍ය හමුවේදී කියා සිටියේ ජනාධිපතිවරණය සඳහා එක්සත් ජාතික පක්ෂයේ සුදුසුම අපේක්ෂකයා අමාත්‍ය ලක්ෂ්මන් කිරිඇල්ල බවයි.,,,,පොදුජන පෙරමුණ අද කැදවා තිබූ මාධ්‍ය හමුවේදී පාර්ලිමේන්තු මන්ත්‍රී රෝහිත අබේගුණවර්ධන ද ඒ සම්බන්ධයෙන් අදහස් පළ කළා."}
{"title":"වැසි සහිත සුළං තත්ත්වය ඉදිරි දින කිහිපයෙත්","authors":["සජිත් තිලකරත්න"],"date":{"year":"2019","month":"06","date":"10"},"views":"1261","content":"නිරිත දිග මෝසම් වැසි සමග පවතින තද සුළං තත්ත්වය ඉදිරි දිකිහිපය තුළත් පවතිනු ඇති බව කාළගුණ විද්‍යා දෙපාර්තමේන්තුව පවසනවා. ඇතැම් විට එම සුළගේ වේගය පැයට කිලෝමීටර 50 දක්වා ඉහළ යාහැකි බවයි එම දෙපාර්තමේන්තුව පැවසුවේ.,,මේ අතර දිවයිනේ ප්‍රදේශ කිහිපයකට වර්ෂාවත් සමග බලපෑ තද සුළං හේතුවෙන් නිවාස 150කට පමණ අර්ධ හානි සිදුව තිබෙනවා. මේ, ආපදා කළමණාකරණ මධ්‍යස්ථානයේ නියෝජ්‍ය අධ්‍යක්ෂ ප්‍රදීප් කොඩිප්පිලි."}
{"title":"අද මධ්‍යම රාත්‍රියේ සිට ඔක්ටේන් 92 වර්ගයේ පෙට්‍රල් ලීටරයක මිල රු. 3කින් ඉහළට","authors":["දිනුක් හේවාවිතාරණ"],"date":{"year":"2019","month":"06","date":"10"},"views":"3702","content":"මිල සූත්‍රය යටතේ මිළ සංශෝධනයට ලක් කරන ඉන්ධන වර්ග 4න් 3කම මිළ මෙවර වැඩි නොකිරීමට රජය තීරණය කර තිබෙනවා. එහෙත් ඔක්ටේන් 92 වර්ගයේ පෙට්‍රල් ලීටරයක මිළ රුපියල් 03කින් වැඩිවන අතර ඒ අනුව එහි ලීටරයක සිල්ලර මිළ රුපියල් 138 වේ.,,පසුගිය මාර්තු මස සිට ලෝක වෙළඳ පොලේ ඉන්ධන මිළ වැඩිවූවද උත්සව සමය හේතුවෙන් පාරිභෝගික ජනතාවට සහන සළසනු සඳහා දේශීය වෙළඳ පොලේ ඉන්ධන මිල වැඩි කිරීමක් සිදු නොකළ බවයි මුදල් අමාත්‍යංශය සඳහන් කළේ.  ,,මේ දිනවල ජාත්‍යන්තර වෙළඳපොලේ තෙල්මිළ අඩුවීමේ ප්‍රවනතාවයක් පෙනෙන්නට තිබෙන අතර ඒ අනුව එම මෙම තත්ත්වය දිගින් දිගටම පැවැතිය හොත්   එහි වාසිය පාරිභෝගික ජනතාවට ලබා දීමට කටයුතු කරන බවයි මුදල් අමාත්‍යංශය වැඩිදුරටත් සඳහන් කර සිටින්නේ."}
{"title":"මාළි රාජ්‍යයේ ගම්මානයකට ජිහාඩ් ප්‍රහාරයක් : පුද්ගලයින් 100 කට අධික පිරිසක් මරුට ","authors":["හර්ෂිකා සංජීවනී"],"date":{"year":"2019","month":"06","date":"10"},"views":"8616","content":"මාලී රාජ්‍යයේ සන්ගා ප්‍රදේශයේ ඩොගෝන් ග්‍රෝතික ගම්මානයකට එල්ල වූ ප්‍රහාරයකින් පුද්ගලයින් 100කට අධික පිරිසක් මියගොස් තිබෙනවා. ඔවුන්ගෙන් බහුතරයකගේ මළ සිරුරු සොයාගෙන ඇති අතර සෙසු පිරිසගේ සිරුරු සොයා මේ වනවිට මෙහෙයුම් ආරම්භ කර ඇති බවයි විදෙස් මාධ්‍ය වාර්තා කර ඇත්තේ.,,ජිහාඞ් අන්තවාදී කණ්ඩායමක් විසින් ප්‍රහාරය එල්ලකර ඇති බවට සැක පළ කෙරෙනවා."}
{"title":"ආණ්ඩුව එළවන්න එකතු වෙන්න දැන් අවස්ථාවයි : ජවිපෙ කියයි ","authors":["සජිත් තිලකරත්න"],"date":{"year":"2019","month":"06","date":"10"},"views":"1116","content":"ආණ්ඩුවට සැබෑ ලෙසම විරුද්ධ සියලු පාර්ශවවලට ආණ්ඩුව පළවා හැරීමට අවස්ථාවක් උදාවී ඇති බව ජනතා විමුක්ති පෙරමුණේ ප්‍රධාන ලේකම් ටිල්වින් සිල්වා ප්‍රකාශ කරනවා. ඒ අනුව එවැනි පාර්ශවවලට ආණ්ඩුවට එරෙහි සිය විශ්වාසභංගයට සහය පළකළ හැකි බවයි ඔහු කියා සිටියේ.,,\" විශ්වාසභංග යෝජනාව ගෙනාපු වෙලාවේ මහින්ද රාජපක්ෂ මහත්තයා වටේ ඉන්න සමහර අය කිව්වා ජනතා විමුක්ති පෙරමුණ මෙය ගෙනාවේ ආණ්ඩුව ආරක්ෂා කරන්න කියලා. ආණ්ඩුවට විරුද්ධව විශ්වාසභංගයක් ගෙන්ල්ලා ආණ්ඩුව රකින්නේ කොහොමද කියලා අපි දන්නේ නැහැ. ආණ්ඩුවට විරුද්ධයි නම් ඔන්න දැන් අවස්ථාව තියෙනවා ආණ්ඩුවට විරුද්ධව විශ්වාසභංගයේදී ජන්දය දීලා ආණ්ඩුවට විරුද්ධව වෙන්න \" ඔහු කියා සිටියා.,,,,නියමිත කාලයට වසරකට පෙර ආණ්ඩුව පළවා හැරීමට ජනතා විමුක්ති පෙරමුණ සූදානම් බවද මෙහිදි ප්‍රකාශ කෙරුණා. ,,,,ඔහු මෙම අදහස් පළකළේ ජනතා විමක්ති පෙරමුණ අද කොළඹදී කැදවා තිබූ මාධ්‍ය හමුවකට එක් වෙමින්."}
{"title":"හිස්බුල්ලාගේ කාත්තන්කුඩි ප්‍රකාශයට එරෙහිව පොලිස් මූලස්ථානයට පැමිණිල්ලක්","authors":["හර්ෂිකා සංජීවනී"],"date":{"year":"2019","month":"06","date":"10"},"views":"2105","content":"නැගෙනහිර පළාත් හිටපු ආණ්ඩුකාර එම් එල් ඒ එම් හිස්බුල්ලා කාත්තන්කුඩි ප්‍රදේශයේදී සිදුකළ ප්‍රකාශයකට එරෙහිව බෞද්ධ තොරතුරු කේන්ද්‍රය පොලිස් මූලස්ථානයට අද (10) පැමිණිල්ලක් ඉදිරිපත් කළා. හිටපු ආණ්ඩුකාරවරයා කාත්තන්කුඩි නගරයේ ඉස්ලාම් දේවස්ථානයකදී ප්‍රකාශ කර තිබුණේ මුස්ලිම් ජනතාව මෙරට සුළු ජාතියක් වුවද ජාත්‍යන්තරය තුළ මහ ජාතියක් බවයි.,,පූජ්‍ය අතුරලියේ රතන හිමියන් දළදා මාලිගාව ඉදිරිපිට සිදුකළ උපවාසයට පැමිණි ඇතැම් භික්ෂු වහන්සේ වැරදි සහගත ප්‍රකාශ සිදුකළ බවද ඔහු පවසා තිබුණා. මෙම ප්‍රකාශ හේතුවෙන් මුස්ලිම් ජනතාව තුළ භික්ෂූන් වහන්සේ කෙරෙහි ද්වේෂයක් ඇතිවන බැවින් ඊට එරෙහිව පොලිස් මූලස්ථානයට පැමිණිලි කළ බවයි බෞද්ධ තොරතුරු කේන්ද්‍රයේ විධායක අධ්‍යක්ෂ පූජ්‍ය අගුණුගල්ලේ සිරි ජිනානන්ද හිමියන් පැවසුවේ. ,,,,පොලිස් මූලස්ථානයට පැමිණිල්ල ඉදිරිපත් කිරීමෙන් පසු උන්වහන්සේ පොලිස් මූල්‍ය අපරාධ කොට්ඨාසය වෙතද පැමිණියා. ඒ පුත්තලම ප්‍රදේශයේ රජයට අයත් ඉඩම් අක්කර 3000කට වැඩි ප්‍රමාණයක් අත්පත් කරගෙන ඇති බවට හිටපු අමාත්‍ය රිෂාඞ් බදියුදීන්ට එරෙහිව මීට පෙර සිදුකළ පැමිණිල්ලකට අදාලව ප්‍රකාශයක් ලබාදීම සඳහායි."}
{"title":"බුද්ධි අංශ නිලධාරීන් කාරක සභාවට කැදවූ අයට නීතිමය පියවර ගන්නැයි විජේදාස ඉල්ලයි","authors":["ලහිරු කපුගේ "],"date":{"year":"2019","month":"06","date":"10"},"views":"1159","content":"පාස්කු ඉරිදා ප්‍රහාරය සම්බන්ධයෙන් සොයා බලන විශේෂ කාරක සභාව හමුවට බුද්ධි අංශ නිලධාරීන් කැඳවූ පුද්ගලයින්ට එරෙහිව නීතිමය පියවර ගතයුතු බව පාර්ලිමේන්තු මන්ත්‍රී ආචාර්ය විජේදාස රාජපක්ෂ පවසනවා. ඒ අනුව ඔවුන්ට රාජ්‍ය නිල රහස් පනත යටතේ දඩුවම් ලබාදිය හැකි බවයි ඔහු ප්‍රකාශ කළේ. මන්ත්‍රීවරයා මේ බව කියා සිටියේ කොළඹ අද (10) පැවැති මාධ්‍ය හමුවකට එක්වෙමින්. ,,,,මේ සම්බන්ධයෙන් වගකිවයුතු පුද්ගලයින්ට එරෙහිව නඩු පැවරීම සඳහා ජනාධිපතිවරයා විසින් නීතිපතිවරයා මගින් කටයුතු කළයුතු බවද මෙහිදි ප්‍රකාශ කෙරුණා.,,,,අනිවාර්ය නිවාඩු යවා සිටින පොලිස්පති පූජිත් ජයසුන්දර සහ හිටපු ආරක්ෂක ලේකම් හේමසිරි ප්‍රනාන්දුගේ ක්‍රියා කළාපය සම්බන්ධයෙන්ද මාධ්‍යවේදීන් මෙහිදී ප්‍රශ්න කළා.,,,,පාස්කු ඉරිදා ප්‍රහාරය සම්බන්ධයෙන් ලැබුණු පූර්ව දැනුම්දීම් නොතකා කටයුතු කල නිලධාරීන්ට මිනීමැරීම් චෝදනා යටතේ දඩුවම් ලබාදිය යුතුබව පාර්ලිමේන්තු මන්ත්‍රී ආචාර්ය විජේදාස රාජපක්ෂ පවසනවා. ,,,,මේ අතර පාස්කු ඉරිදා ත්‍රස්ත ප්‍රහාරය පිළිබද සොයා බැලීමට පත්කළ විශේෂ කාරක සභාව පිළිබද ඉකුත්දා කථානායකවරයා නිකුත් කළ නිවේදනය සම්බන්ධයෙන් පැහැදිලි කරමින් පාර්ලිමේන්තු මන්ත්‍රී ආචාර්ය විජේදාස රාජපක්ෂ අද කථානායකවරයා වෙත ලිපියක් ද යොමුකර තිබුණා."}
{"title":"18 වසරක සිර දඬුවම් නියමවූ වරකාපොළ ප්‍රාදේශීය සභාවේ හිටපු සභාපතිවරයාට ජනාධිපති සමාව","authors":["දිනුක් හේවාවිතාරණ"],"date":{"year":"2019","month":"06","date":"10"},"views":"4359","content":"අල්ලස් චෝදනාවකට වරදකරුවී වසර 18ක බරපතල වැඩ සහිත සිරදඬුවම් නියමවී සිටි වරකාපොළ ප්‍රාදේශිය සභාවේ හිටපු සභාපතිවරයාට ජනාධිපති සමාව ලැබී ඇති නිසා කොළඹ මහාධිකරණ විනිසුරු ශෂි මහෙන්ද්‍රන් මහතා විසින් ඔහු නිදහස් කර තිබෙනවා. ,,මීට වසර 23කට පෙර සිදුකළ වරදක් සම්බන්ධයෙන් බරපතල වැඩ සහිත සිරදඬුවම් නියමවී සිටියදී ජනාධිපති සමාව යටතේ මෙලෙස නිදහස් කොට ඇත්තේ වරකාපොළ ප්‍රාදේශිය සභාවේ සභාපතිවරයා ලෙස කටයුතු කොට ඇති දැදිගම නෙළුම්දෙණියේ  පදිංචි මාකේවිටගේ ලක්‍ෂමන් පතිරාජ සමරසිංහ නමැත්තෙකි.,,වරකාපොළ ප්‍රදේශයේ මාර්ග තුනක් ඉදිකිරීමට අදාළ කොන්ත්‍රාත්තුව ලබාදීම සඳහා කොන්ත්‍රාත්කරුවකුගෙන් රුපියල් 25,000/-ක අල්ලසක් ඉල්ලා ලබා ගැනීමේ චෝදනාවට වරදකරු කරමින් මහාධිකරණයෙන් නියම කළ දඬුවම අභියාචනාධිකරණය විසින්ද තහවුරු කොට තිබියදී ආණ්ඩුක්‍රම ව්‍යවස්ථාව යටතේ ජනාධිපතිවරයාට ලැබී ඇති බලතල යටතේ අදාළ සභාපතිවරයා මෙලෙස නිදහස් කොට ඇත.,,අභියාචනාධිකරණයේ තීන්දුව කියවා දීම සඳහා මෙම නඩුව උපගොනුවක් මඟින් කැඳවනු ලැබු අවස්ථාවේදී විත්තිකරු ලේඛණ සහිත ගොනුවක්ද රැගෙන විත්ති කූඩුවට ගොඩ විය.ඒ අවස්ථාව වන විටත් විත්තිකරුට ජනාධිපති සමාව ලැබී ඇති බව සඳහන් ලිපියක් අධිකරණ අමාත්‍යංශය විසින් කොළඹ මහාධිකරණයේ ලේඛාධිකාරීවරයාට එවා තිබු අතර එම ලිපිය නඩු ගොනුවේ ඇතුලත් විය.,,ආණ්ඩුක්‍රම ව්‍යවස්ථාවේ 34 (ඇ) යටතේ ජනාධිපතිවරයාට ලැබී ඇති බලතල මත විත්තිකරු ජනාධිපති සමාව යටතේ නිදහස් කොට ඇති හෙයින් ඒ අනුව කටයුතු කරන ලෙස අධිකරණ අමාත්‍යංශය විසින් එවා තිබු ලිපියේ සඳහන්ව තිබු අතර ඒ අනුව විත්තිකරුට ජනාධිපති සමාව ලැබී ඇති හෙයින් ඒ අනුව ඔහු මුදා හැරීමට විනිසුරුවරයා පියවර ගත්තා.,,1995 ජනවාරී මස 01 වෙනිදා සහ ජනවාරී මස 31 වැනිදාත් අතර කාලයේ වරකාපොළ ප්‍රදේශයේදී රජයේ සේවකයකු වන වරකාපොළ ප්‍රාදේශිය සභාවේ සභාපතිවරයා ලෙස කටයුතු කරමින් සිටියදී කොන්ත්‍රාත්කරුවකුගෙන් රුපියල් 25,000/-ක අල්ලසක් ඉල්ලා ලබා ගත් බවට විත්තිකරුට එරෙහිව චෝදනා පහක් යටතේ නඩු පවරා තිබුනා.,,කොළඹ මහාධිකරණ විනිසුරු සුනිල් රාජපක්‍ෂ මහතා හමුවේ පැවැති නඩු විභාගයේදී වරකාපොළ ප්‍රදේශයේ උඩුගම, තඹදිය හා ඒවිටිගල යන මාර්ග ඉදිරිකිරීම සඳහා විත්තිකාර සභාපතිවරයා කොන්ත්‍රාත්කරුගෙන් අල්ලස් ඉල්ලා ලබාගැනීමේ චෝදනා තුනකට ඔහු වරදකරු කරමින් 2009 ඔක්තෝම්බර් 29 වැනිදා තීන්දුව ප්‍රකාශයට පත් කරනු ලැබුවා.,,විත්තිකරු වරදකරු කළ චෝදනා තුනට ඔහුට වසර 18ක බරපතල වැඩ සහිත සිරදඬුවම් නියම කළ මහාධිකරණ විනිසුරුවරයා එම දඬුවම වසර 06ක කාලයකින් ගෙවී යන පරිදි ක්‍රියාත්මක කිරීමටද නියම කොට තිබුනා."}
{"title":"ලබන වසරේ නිවාඩු දින ප්‍රකාශයට පත් කෙරේ ","authors":["දිනුක් හේවාවිතාරණ"],"date":{"year":"2019","month":"06","date":"10"},"views":"19804","content":"2020 දී මහජන සහ බැංකු නිවාඩු දින ප්‍රකාශයට පත් කිරීමේ අතිවිශේෂ ගැසට් නිවේදනය මේ වන විට නිකුත් කර තිබෙනවා. ඒ අභ්‍යන්තර කටයුතු සහ ස්වදේශ කටයුතු අමාත්‍ය වජිර අබේවර්ධනගේ අත්සනින්.,,විෂය කටයුතු භාර අමාත්‍යවරයා වශයෙන් පැවරී තිබෙන බලතල අනුව මෙම අතිවිශේෂ ගැසට් නිවේදනය නිකුත් කර ඇති අතර, ඒ අනුව ඉදිරි වසර සඳහා වන මහජන සහ බැංකු නිවාඩු දින ලැයිස්තුව පහත පරිදි වේ."}
{"title":"ලංගම සේවකයින් පිරිසක් සිරිකොතේදී විරෝධතාවක","authors":["හර්ෂිකා සංජීවනී"],"date":{"year":"2019","month":"06","date":"10"},"views":"1412","content":"ශ්‍රී ලංකා ගමනාගමන මණ්ඩලයේ සේවකයින් පිරිසක් පිටකෝට්ටේ පිහිටි සිරිකොත එක්සත් ජාතික පක්ෂ මූලස්ථානයේදී විරෝධතාවක නිරත වුණා. ඒ, තමන්ට ලබා දී ඇති උසස්වීම් අවලංගු කිරීමේ උත්සහයක් පවතින බවට චෝදනා කරමින්.,,ලංගම සේවකයින්, සිරිකොත පක්ෂ මූලස්ථානයේ බිම වාඩි වී මෙලෙස සිය විරෝධතාව පළ කළ බවයි නෙත් නිවුස් වාර්තාකරු  පැවසුවේ."}
{"title":"සක්විති රණසිංහට ඇප නියමවේ ","authors":["දිනුක් හේවාවිතාරණ"],"date":{"year":"2019","month":"06","date":"10"},"views":"4412","content":"රුපියල් කෝටි 162 කට අධික මහජනතාවගේ මුදලක් වංචා කිරීම ඇතුළු චෝදනා තුනක් සම්බන්ධයෙන් වසර 09කට අධික කාලයක් රක්ෂිත බන්ධනාගාර ගත කර සිටි සක්විති රණසිංහ අද (10) ඇප මත මුදා හැරීමට කොළඹ මහාධිකරණය නියෝග කරනු ලැබුවා.,,සක්විති හවුසින් ඇන්ඩ් කන්ස්ට්‍රක්ෂන් නම් ආයතනයක් පවත්වාගෙන යමින් මහ බැංකුවේ අවසරයකින් තොරව මුල්‍ය ආයතනයක් පවත්වාගෙන ගොස් ඔහු විසින් මහජනතාවගෙන් රුපියල් කෝටි 162කට අධික මුදලක් තැන්පතු ලෙස ලබා ගෙන එම මුදල් වංචා කිරීම සහ ව්‍යාජ ක්‍රෙඩිට් කාඩ් පත් භාවිතා කිරීම ආදී චෝදනා තුනක් සම්බන්ධයෙන් සක්විති රණසිංහට එරෙහිව අධිකරණ තුනක් හමුවේ චෝදනා ගොනු කර නඩු පවරා තිබුනා.,,එම නඩු සම්බන්ධයෙන් පැනවූ ඇප කොන්දේසි සම්පුර්ණ කිරීමෙන් අනතුරුව කොළඹ මහාධිකරණය විසින් අද දින සක්විති රණසිංහට ඇප නියම කරනු ලැබූ බවයි වාර්තා වන්නේ."}
{"title":"නැගෙනහිර පළාතේදී සේවය කරද්දී සුපරික්ෂාකාරී විය යුතුයි : නව ආණ්ඩුකාරවරයා කියයි (PHOTOS) ","authors":["අමදෝරු අමරජිව "],"date":{"year":"2019","month":"06","date":"10"},"views":"1979","content":"නැගෙනහිර පලාත් සභාව කියන්නේ දකුණු පලාත් සභාව වගේ නොවෙයි. සිංහල, දෙමල මුස්ලිම්  කියන ජන වර්ග තුනම  ඉන්න සංකීර්ණ පලාතක්. ඒ නිසා මේ පලාතේ වැඩ කිරිමේදි සාධාරනත්වය හා මධ්‍යස්ථ භාවය අතීශයෙන්ම වැදගත් කාරණයක් වෙනවා යැයි නැගෙනහිර නව ආණ්ඩුකාර ෂාන් විජයලාල් ද සිල්වා අද (10) සිය දූරයේ වැඩ භාර ගනිමින් ප්‍රකාශ කර සිටියා. ත්‍රිකුණාමලයේ පිහිටි නැගෙනහිර ආණ්ඩුකාර ලේකම් කාර්යාලයේදි  සර්ව ආගමික වතාවත් වලින් අනතුරුව මෙම වැඩ භාර ගැනිම සිදුවිය.,,\" මගේ දේශපාලන මතය කුමක් වුවත් ආණ්ඩුකාරවරයෙකු වු පසුව අර ගේට්ටුවෙන්  ඇතුලට  එනකොට දේශපාලන මතය නැමැති සලු පිලි ගලවලා ඇතුල් වෙන්න ඕන. එහෙම වුණාම තමයි මේ පලාතේ ජනතාවට සේවය කරන්න ලේසි වෙන්නේ. පසුගිය දිනවල රට විවිධ හැල හැප්පිම් වුණා. ඒ තත්වය තුල  හැමෝම බැලුවේ නැගෙනහිර පලාත දෙසයි. ඒ නිසා නැගෙනහිර පලාතේ වැඩ කිරිමේදි සුපරික්ෂාකාරිව වැඩ කිරිම අත්‍යාවශ්‍ය කාරණයක් වෙනවා. ඒනිසා පුර්වගාමි ආණ්ඩුකාරවරු නතර කර තැනින් වැඩ පටන් ගන්න මම බලාපොරොත්තු වෙනවා\" මෙහිදි තවදුරටත් අදහස් දැක්වු  ආණ්ඩුකාර ශාන් විජයලාල් සිල්වා ප්‍රකාශ කර සිටියා.,,ආණ්ඩුකාරවරු  සමග වැඩ කිරිමේදි ජනතා නියෝජිතයින්ගේ මතය අර්ථ නිරුපණය වෙන්නේ නැහැ. ඒ දේ මම කියන්නේ පෞද්ගලික කාරණයක් විදිහටයි. පවතින නීති වෙනස් කරන්න මට බැහැ. ඒ නිසා මේ ප්‍රශ්ණයට හොදම විසදුම තමයි පලාත් සභාමැතිවරණය කඩිනමින් පැවැත්විම. මොන හේතුව නිසාද දන්නේ නැහැ පලාත් සභා මැතිවරණය කල් යනවා. දැනට ලංකාවේ ඇති පලාත් සභා නවයෙන් අටක් විසුරුවලා.මේ පලාත් සභා ක්‍රම තුල යම් යම්  හොද දේවල් තියනවා.සමහරු පලාත් සභා ක්‍රමය විවේචනය කලත් එහි යම් මට්ටමක හොද දේ අරගෙන නැගෙනහිර කටයුතු කරගෙන යන්න මම බලාපොරොත්තු වෙනාව. නැගෙනහිර පලාත කියන්නේ බහු වාර්ගික, බහු ආගමික පලාතක් බව කිවයුතු යැයි ප්‍රකාශ කර සිටියා."}
{"title":"ඉන්දීය කණ්ඩායමේ \"යුවරජු\" සමුගනියි ","authors":["දිනුක් හේවාවිතාරණ"],"date":{"year":"2019","month":"06","date":"10"},"views":"3162","content":"ඉන්දීය ක්‍රිකට් කණ්ඩායමේ  සුපිරි තුන් ඉරියව් ක්‍රීඩක යුවරාජ් සිං ක්‍රිකට් දිවියෙන් සමුගැනීමට තීරණය කර තිබෙනවා. මුම්බායි හිදී ප්‍රවෘත්ති සාකච්ජාවකට එක්වෙමින් ඔහු මේ බව අද (10) ප්‍රකාශ කර සිටියා. ඉන්දියානු ප්‍රිමියර් ලීග් තරගාවලිය ඇතුළුව ජාත්‍යන්තර ක්‍රිකට් දිවියෙන් සමුගැනීම ප්‍රකාශ කරන ලද යුවරාජ් මේ දක්වා ටෙස්ට් තරග 40ක්, එක්දින තරග 304ක් සහ විස්සයි 20 තරග 58කට ක්‍රීඩා කර තිබෙනවා.,,\" මෙය මට එක් අතකින් දුෂ්කර අවස්ථාවක් වගේම සුන්දර අවස්ථාවක්. ජාත්‍යන්තර ක්‍රිකට් දිවියේ 17 වසරක ක්‍රීඩාවේ නියැලීමෙන් අනතුරුව මම තීරණය කළා මෙතනින් ඉදිරියට යන්න අවස්ථාව දැන් උදාවෙලා කියලා\" ප්‍රවෘත්ති සාකච්ජාවට එක්වෙමින් යුවරාජ් කියා සිටියා.,,\" මම ඉන්දියාව වෙනුවෙන් තරග 400 කට වඩා ක්‍රීඩා කිරීමට වාසනාවන්ත වුනා. ක්‍රිකට් ක්‍රීඩකයෙක් ලෙස මගේ වෘත්තිමය දිවිය ආරම්භ කරන විට එවැනි ඉලක්කයක් කරා යාමට හැකිවෙතැයි මම කිසිවිටක කල්පනා කර තිබුනේ නැහැ. මාගේ ජීවිතය අවසන් වෙන තුරු මා ක්‍රිකට් ක්‍රීඩාවට ආදරය කරනවා, එය මොන වගේ හැඟීමක්ද කියලා කියන්න තරම් මට වචන නැහැ. ක්‍රිකට් ක්‍රීඩාව තුලින් මම සටන් කරන්න ඉගෙන ගත්තා. මා වැටෙන විට දුවිලි ගසා දාලා යලි නැගිටින්න ඉදිරියට යන්න මම මෙයින් ඉගෙන ගත්තා. මා සාර්ථක වූ අවස්ථාවට වඩා අසාර්ථක වූ අවස්ථාවන් බොහෝයි. මම කිසිකලකත් පරාජය වෙන්නේ නැහැ. එයයි මට ක්‍රිකට් ක්‍රීඩාවෙන් ඉගැන්නු දේ. මම මගේ රට නියෝජනය කළා. ඒ වෙනුවෙන් මම කැපවුණා.,,ක්‍රිකට් දිවියේදී මට අමතක නොවන සිදුවීම තමයි 2011 වර්ෂයේ දී ලෝක කුසලානය ජයග්‍රහණය කරපු ඉන්දීය කණ්ඩායම නියෝජනය කරන්න ලැබීම. තරග 04 ක හොදම ක්‍රීඩකයා සම්මාන පමණක් නොවේ අවසානයේදී තරගාවලියේ ක්‍රීඩකයා බවට සම්මාන දිනා ගන්න මට අවස්ථාව උදාවුනා\"  යුවරාජ් අවසානයේදී කියා සිටියා."}
{"title":"දකුණු අප්‍රිකා - බටහිර ඉන්දීය කොදෙව් තරගයට වර්ෂාවෙන් බාධා ","authors":["සමීර ගොඩපිටිය "],"date":{"year":"2019","month":"06","date":"10"},"views":"1238","content":"ලෝක කුසලාන ක්‍රිකට් තරගාවලියේ බටහිර ඉන්දීය කොදෙව් කණ්ඩායම සහ දකුණු අප්‍රිකානු කණ්ඩාම අතර තරගයට තවදුරටත් වර්ෂාවෙන් බාධා පැමිණ තිබෙනවා. කාසිය වාසිය දිනූ බටහිර ඉන්දීය කොදෙව්වන් පළමුවෙන් පන්දුවට පහර දීමට දකුණු අප්‍රිකාවට ආරාධනා කළා.,,ඒ අනුව දකුණු අප්‍රිකා ඉණිම ආරම්භ කිරීමට පිටියට පිවිසියේ ක්වින්ටන් ඩි කොක් සමගින් හෂීම් අම්ලායි. වර්ෂාව හේතුවෙන් තරගය නතර කරන විට දකුණු අප්‍රිකාව කඩුලු 2ක් දැවී ලකුණු 29ක් ලබා සිටියා. නොදැවී පන්දුවට පහර දෙමින් සිටි ක්වින්ටන් ඩි කොක් ලකුණු 17 යි. තරගය පැවැත්වෙන්නේ එංගලන්තයේ සවුත් හැම්ප්ටන්හිදීයි. ,,....................................................,,කාසියේ වාසිය දිනූ කොදෙව්වන් පළමුව පන්දුව අතට ගනී,,(10-06-2019 15:13),,ලෝක කුසලාන ක්‍රිකට් තරගාවලියේ දකුණු අප්‍රිකාව සහ බටහිර ඉන්දීය කොදෙව් කණ්ඩායම අතර තරගය දැන් පැවැත්වෙනවා. ඒ, සවුත්හැම්ප්ටන් හිදීයි. කාසිය වාසිය දිනූ කොදෙව්වන් පළමුවෙන් පන්දුවට පහර දීමට දකුණු අප්‍රිකාවට ආරාධනා කළා. දකුණු අප්‍රිකාව සහ කොදෙව්වන් අද තරගයට එක් වන්නේ වෙනස්කම් දෙකක් ද සහිතවයි.,,ඒ අනුව කොදෙව් කණ්ඩායමට ඩැරන් බ්‍රාවෝ සහ කෙමාර් රෝච් කැඳවා තිබෙනවා. දකුණු අප්‍රිකානු කණ්ඩායමට ඒඞ්න් මාක්‍රම් සහ බර්න් හෙන්ඩි්‍රක්ස් එක්ව සිටිනවා.  ලෝක කුසලාන තරගාවලියේ දකුණු අප්‍රිකාව සහභාගී වූ තරග තුනම පරාජය  වී ඇති අතර මෙම තරගය ජය ගැනීම හෝ පරාජය වීම මත ඔවුන්ගේ ඉදිරි ගමන තීරණය වනු ඇති."}
{"title":"හදිසි නීති රෙගුලාසිවල වගන්ති දෙකකට එරෙහිව මූලික අයිතිවාසිකම් පෙත්සම් දෙකක්","authors":["අධිකරණ වාර්තාකරු "],"date":{"year":"2019","month":"06","date":"10"},"views":"1417","content":"පාස්කු ඉරිදා ප්‍රහාරයෙන් පසු ජනාධිපතිවරයා විසින් ප්‍රකාශයට පත්කළ හදිසි නීති රෙගුලාසිවල 19 සහ 58 වගන්ති මගින් මූලික අයිතිවාසිකම් උල්ලංඝණය බව පවසමින් ශ්‍රේෂ්ඨාධිකරණයට පෙත්සම් 2ක් ඉදිරිපත් කර තිබෙනවා. ඒ, පුරවැසි බලය සංවිධානයේ කැදවුම්කරු ගාමිණි වියන්ගොඩ සහ විකල්ප ප්‍රතිපත්ති කේන්ද්‍රයේ විධායක අධ්‍යක්ෂ ආචාර්ය පාක්‍යසෝති සරවනමුත්තු විසින්.,,මෙම පෙත්සම් ශ්‍රේෂ්ඨාධිකරණයේ ත්‍රිපුද්ගල විනිසුරු මඩුල්ලක් හමුවේ අද කැදවූ අතර එම පෙත්සම් ජූලි මස 5වනදා සලකා බැලීමටයි එහිදී දින නියම කෙරුණේ. ජනාධිපතිවරයා වෙනුවෙන් නීතිපතිවරයා හා ආරක්ෂක ලේකම් ශාන්ත කෝට්ටේගොඩ මෙම පෙත්සම්වල වග උත්තරකරුවන් ලෙස නම් කර තිබෙනවා."}
{"title":"වෛද්‍ය සාෆිට එරෙහි පැමිණිලි නිසි පදිරි විභාග නොවන බව වෛද්‍යවරු හෙළිකරයි","authors":["දිල්ශාන් තුෂාර "],"date":{"year":"2019","month":"06","date":"10"},"views":"2947","content":"ප‍්‍රසව හා නාරිවේද වෛද්‍ය සෙයිගු සියාබ්දීන් මොහොමඞ් සාෆිට එරෙහිව ලැබී ඇති පැමිණිලි විභාග කිරීම නිසි පරිදි සිදු නොවන බව කුරුණෑගල ශික්‍ෂණ රෝහලේ වෛද්‍යවරුන් පවසනවා.,,රජයේ වෛද්‍ය නිලධාරීන්ගේ සංගමයේ කුරුණෑගල ශික්‍ෂණ රෝහල් ශාඛාවේ ලේකම් වෛද්‍ය ඉන්දික රත්නායක කියාසිටියේ පැමිණිලි විභාග කිරීමට ජනාධිපති විද්වත් කමිටුවක් පත් කළ යුතු බවයි.,,එසේ නොවුනහොතේ මෙම සතිය තුළ වැඩවර්ජනයක් සිදු කරන බවයි මෙහිදී ප‍්‍රකාශ කෙරුණේ.,,වෛද්‍යවරුන්ගෙන් ප‍්‍රකාශ ලබාගැනීම සම්බන්ධයෙන්ද ගැටළුවක් පවතින බව මෙහිදී ප‍්‍රකාශ කෙරුණා.,,,,මේ අතර කුරුණෑගල ශික්‍ෂණ රෝහලේ ප‍්‍රසව හා නාරිවේද වෛද්‍ය සෙයිගු සියාබ්දීන් මොහොමඞ් සාෆිට විරෝධය පළ කරමින් ඊයේ (09) දහවල් ඇඹිලිපිටිය සහ කළුතරදී විරෝධතාවක් පැවැත්වුණා. ඔහුට එරෙහිව මේ දක්වා ලැබී ඇති මුළු පැමිණිලි සංඛ්‍යාව 902 ක්."}
{"title":"මෝදි ගේ ලංකා සංචාරය ගැන ජවිපෙට සැකයක්","authors":["තරංග රුක්ෂාන්","හර්ෂිකා සංජීවනී"],"date":{"year":"2019","month":"06","date":"10"},"views":"2040","content":"ඉන්දීය අග‍්‍රාමාත්‍ය නරේන්ද්‍ර මෝදි මෙරටට පැමිණියේ කොළඹ වරායේ නැගෙනහිර පර්යන්තය විකිණීමට අදාළ ගිවිසුමෙහි ඉදිරි කටයුතු සොයා බැලීමට දැයි ජනතා විමුක්ති පෙරමුණ සැක පළ කරනවා.,,පාර්ලිමේන්තු මන්තී‍්‍ර බිමල් රත්නායක පැවසුවේ මෝදි අගමැතිවරයාගේ ශී‍්‍ර ලංකා සංචාරය හා නැගෙනහිර පර්යන්ත ගිවිසුම අතර සම්බන්ධයක් ඇත්දැයි හෙළි කළයුතු බවයි. ,,සමස්ත ලංකා වරාය පොදු සේවක සමිතිය ප‍්‍රකාශ කළේ කොළඹ වරායේ නැගෙනහිර පර්යන්තය සංවර්ධනය කිරීමට යැයි පවසමින් එය ජපානයට සහ ඉන්දියාවට පැවරීම වෙනුවෙන් දැනටමත් සහයෝගිතා ගිවිසුමකට ආණ්ඩුව අත්සන් තබා ඇති බවයි. අදාළ ගිවිසුම කි‍්‍රයාත්මක කිරිමට බලපෑම් කිරීම මෝදි අගමැතිවරයාගේ ශී‍්‍ර ලංකා සංචාරයේ අරමුණක් බව එහි ප‍්‍රධාන ලේකම් චන්ද්‍රසිරි මහගමගේ සඳහන් කළා. ,,නෙත් නිවුස් මේ සම්බන්ධයෙන් රාජ්‍ය අමාත්‍ය අශෝක් අබේසිංහගෙන් විමසීමක් කළා. ඉන්දීය අග‍්‍රාමාත්‍ය නරේන්ද්‍ර මෝදි මෙරටට පැමිණි  අවස්ථාවේ ඔහු පිළිගැනීමට කටුනායක ජාත්‍යන්තර ගුවන් තොටුපොලට ගිය ආණ්ඩුවේ නියෝජිත පිරිසටද ඔහු ඇතුළත් වුණා. ඒ අනුව එල්ල වන චෝදනාවන් සම්බන්ධයෙන් අදහස් දක්වමින් ඔහු කියා සිටියේ ඉන්දීය අග‍්‍රාමාත්‍ය නරේන්ද්‍ර මෝදි පැමිණියේ ශ්‍රී ලංකාව පිළිබඳ ලෝකයට පණිවුඩයක් දීමට බවයි. ඉන්දීය අග‍්‍රාමාත්‍ය නරේන්ද්‍ර මෝදි කොච්චිකඩේ දේවස්ථානය වෙතද යෑමෙන් මේ රටේ ආරක්ෂාව පිළිබඳ සහතිකයක් ලෝකය හමුවේ ලබා දී ඇති බවයි වැඩිදුරටත් සඳහන් කළේ.,,කොළඹ වරාය ඉන්දියාවට විකුණා ඇති බවටද පළ වන වාර්තාවන්ගේද කිසිදු සත්‍යතාවක් නොමැති බවයි රාජ්‍ය අමාත්‍යවරයා වැඩිදුරටත් ප‍්‍රකාශ කළේ."}
{"title":"අරාබි අකුරු ඇති නාමපුවරු ඉවත් කිරීමේ චක‍්‍රලේඛය නිකුත් වෙයි","authors":["තරංග රුක්ෂාන්","දිල්ෂාන් තුෂාර"],"date":{"year":"2019","month":"06","date":"10"},"views":"10072","content":"විවිධ ප‍්‍රදේශවල ඇති අරාබි අක්‍ෂර සඳහන් නාම පුවරු වහාම ඉවත් කිරීමට අදාළ චක‍්‍රලේඛයක් මේ වනවිට නිකුත් කර ඇතැයි රාජ්‍ය භාෂා අමාත්‍ය මනෝ ගනේෂන් පවසනවා.,,ඒ අනුව වහාම අදාළ නාම පුවරු ඉවත් කිරීමට බලධාරීන් කටයුතු කරනු ඇති බවයි ඔහු පෙන්වා දෙන්නේ. ,,\"පොදු ප්‍රතිපත්තියක් හැටියට සිංහල දෙමළ ඉංග්‍රීසි භාෂා 03ට අමතරව වෙන භාෂාවක් දා ගන්නට ඉඩ දෙන්න බෑ\" යනුවෙන්ද සඳහන් කළා.,,,,වෙනත් භාෂාවකින් නාම පුවරුවක් ප‍්‍රදර්ශනය කිරීමට අවශ්‍ය නම් ඒ සදහා විශේෂ අවසරයක් ලබාගත යුතු බවද මෙහිදී ප‍්‍රකාශ කෙරුණා.,,මුස්ලිම් ජනතාව වැඩි වශයෙන් ජිවත් වන ප‍්‍රදේශ කිහිපයක ඇතැම් නාම පුවරු අරාබි අක්‍ෂර සහිතව ප‍්‍රදර්ශනය කිරීම සම්බන්ධයෙන් මුස්ලිම් ආගමික කටයුතු හිටපු අමාත්‍ය අබ්දුල් හලීම් මොහොමඞ් හසීම්ගෙන්ද විමසීමක් කළා.,,එහිදී ඔහු කියා සිටියේ \"පසුගිය කාලවල අරාබි රටවල්වල ආධාර ලබාගෙන ඉදි කරන ලද ගොඩනැගිලිවල ඔවුන්ට ස්තූති කරමින් අරාබි අකුරෙන් නාම පුවරු යොදා තිබූණා. ඇතැම් ස්ථානවල එසේ නොමැතිව අරාබි භාෂාවෙන් නාම පුවරු යොදා තිබෙනවා. රජය මේ ඔක්කොම ඉවත් කරන්න තීරණයක් අරගෙන තියෙනවා.. ඒ අනුව ඉදිරි කාලයේදී මේ ඔක්කොම ඉවත් වෙයි.\" යනුවෙනි.,,ආණ්ඩුව මීට පෙර ප‍්‍රකාශ කර තිබුණේ මෙරට සියළු නාමපුවරු සිංහල, දෙමළ  සහ ඉංගී‍්‍රය යන භාෂාවලින් පමණක් ප‍්‍රදර්ශනය කළයුතු බවයි."}
{"title":"වැඩි අගයකින් අද මිල අඩු කළ හැකි බව මුදල් ඇමතිට කියයි","authors":["තරංග රුක්ෂාන්","දිල්ෂාන් තුෂාර"],"date":{"year":"2019","month":"06","date":"10"},"views":"5579","content":"අද (10) පස්වරුවේ ඉන්ධන මිල ගණන් සංශෝධනය වන බව ඛනිජ තෙල් සම්පත් සංවර්ධන අමාත්‍යාංශය පවසනවා. ඒ, ඉන්ධන මිල සූත‍්‍රයට අනුවයි. සෑම මසකම 10 වැනිදා ඉන්ධන මිලෙහි සංශෝධනයක් සිදුවන අතර ඒ අනුව අද දිනයේත් ඉන්ධන මිලෙහි වෙනසක් සිදුවනු ඇති බවයි වාර්තා වන්නේ.,,නෙත් නිවුස් මේ සම්බන්ධයෙන් ඛනිජ තෙල් සම්පත් සංවර්ධන නියෝජ්‍ය අමාත්‍ය අනෝමා ගමගේ ගෙන් විමසීමක් කළා. ඇය ප‍්‍රකාශ කළේ බොහෝ දුරට අද පස්වරුවේ ඉන්ධන මිල සංශෝධනය වනු ඇති බවයි. ,,ඉන්ධන මිල සූත‍්‍රයේදී මෙරට ඉන්ධන මිල තීරණය කරනු ලබන්නේ ලෝක වෙළද පොළේ ඉන්ධන මිල ගණන් ඇතුළු තවත් කරුණු කිහිපයක් පිළිබද සැලකිල්ලට ගනිමින්. ඒ අනුව ලෝක වෙළද පොළේ ඉන්ධන මිග ගණන් පිළිබඳ නෙත් නිවුස් සොයාබැලීමක් කළා.,,එහිදී තහවුරු වුණේ අමෙරිකානු වෙළද පොළේ ඉන්ධන මිල ගණන් ඉකුත් මාසයට සාපේක්‍ෂව මේ වනවිට අඩු වී ඇති බවයි. ඉකුත් මැයි මස 10 වැනිදා අමෙරිකානු ඩොලර් 61.66 ක් වූ බොරතෙල් බැරලයක මිල අද වනවිට සටහන් වන්නේ අමෙරිකානු ඩොලර් 54.29 ක් ලෙසයි.,,බි‍්‍රතාන්‍ය වෙළද පොළේද බොරතෙල් මිල පහළ ගොස් තිබෙනවා. ඒ අනුව ඩොලර් 70.62 ක් වූ බොරතෙල් බැරලයක මිල අද වනවිට ඩොලර් 63.62 ක් දක්වා පහත ගොස් ඇති බවයි වාර්තා වන්නේ.,,මේ අතර පාරිභෝගික අයිතීන් සුරැකීමේ ජාතික ව්‍යාපාරය පවසන්නේ ලෝක වෙළද පොළේ බොරතෙල් බැරලයක මිල මේ වනවිට සීග‍්‍රයෙන් පහත වැටී ඇති බවයි. ගතවූ මාසයක කාලයේදි අමෙරිකානු ඩොලරයේ අගයද ස්ථාවරව පැවති බවද පෙන්වා දෙනවා. එබැවින් අද සිදු කරන ඉන්ධන මිල සංශෝධනයේදී ඉන්ධන මිල ගණන් වැඩි අගයකින් අඩු කිරීමට හැකියාව ඇති බවයි පාරිභෝගික අයිතීන් සුරැකීමේ ජාතික ව්‍යාපාරය මුදල් අමාත්‍ය මංගල සමරවීර වෙත ලිපියක් යොමුකරමින් පෙන්වා දෙන්නේ. ,,ඉකුත් මස 10 වැනිදා සිදුකළ ඉන්ධන මිල සංශෝධනයේදි මෙරට වෙළද පොළේ ඉන්ධන මිල ගණන් ඉහළ දැමීමටයි පියවර ගැණුනේ."}
{"title":"ඇමතිකමින් ඉවත් වූ කණ්ඩායම මහානායක හිමිවරුන්ගේ ඉල්ලීමට ප‍්‍රමුඛ වටිනාකමක් දෙන බව කියයි ","authors":["තරංග රුක්ෂාන්","දිල්ෂාන් තුෂාර","හර්ෂිකා සංජීවනී"],"date":{"year":"2019","month":"06","date":"10"},"views":"2201","content":"ආණ්ඩුව නියෝජනය කර පසුව අමාත්‍ය ධුරවලින් ඉවත් වූ මුස්ලිම් මන්තී‍්‍රවරුන් මහා නායක හිමිවරුන් මුණගැසීමට සූදානම් වනවා. ඒ අනුව හෙට (11) දිනයේ මහා නායක හිමිවරුන් මුණ ගැසී සිය තීරණය පිළිබඳ සාකච්ඡා කරන බවයි පාර්ලිමේන්තු මන්තී‍්‍ර අබ්දුල් හලීම් මොහොමඞ් හසීම් පැවසුවේ. ,,ආණ්ඩුවෙන් ඉවත් වූ මෙම මුස්ලිම් මන්තී‍්‍රවරුන් ඉකුත්දා විපක්‍ෂ නායක මහින්ද රාජපක්‍ෂ මහතාද මුණ ගැසුණා. එම අවස්ථාවට හිටපු අමාත්‍ය ඒ. එච්. එම්. ෆවුසිද එක්ව සිටියා.,,නෙත් නිවුස් කළ විමසීමකදී ඔහු කියාසිටියේ මහානායක හිමිවරුන්ගේ ඉල්ලීමට ප‍්‍රමුඛ වටිනාකමක් දී කටයුතු කරන බවයි. ,,අමාත්‍යවරුන් ඇතුළු නව දෙනෙකු ආණ්ඩුවෙන් ඉවත් වී අදට සතියක් සම්පූර්ණ වනවා. එහෙත් මේ දක්වා එම පුරප්පාඩු සඳහා කිසිදු අමාත්‍යවරයෙකු පත් කර නැහැ. ඉකුත් සදුදා මෙලෙස සිය ධුරවලින් ඉවත් වූ පිරිසට අමාත්‍යවරුන් සිව් දෙනෙක්, රාජ්‍ය අමාත්‍යවරුන් සිව් දෙනෙක් සහ නියෝජ්‍ය අමාත්‍යවරයෙක් අයත්. ,,මේ සම්බන්ධයෙන් කළ විමසීමකදී  රාජ්‍ය අමාත්‍ය අජිත් මාන්නප්පෙරුම සඳහන් කළේ අමාත්‍ය ධුර අත්හළ මුස්ලිම් මන්තී‍්‍රවරුන් යළි ආණ්ඩුව හා සම්බන්ධවේ යැයි විශ්වාසයෙන් පසුවන බවයි. මහා නායක හිමිවරුන්ගේ ඉල්ලීමද සැලකිල්ලට ගනිමින් ඔවුන් යළි අමාත්‍ය ධුර භාරගනු ඇති බවත් ඒ සදහා ඔවුන්ට කාලය ලබාදී ඇති බවත් මෙහිදී ප‍්‍රකාශ කෙරුණා."}
{"title":"තඹ කම්හලේ සේවකයින් අතරින් දස වන සැකකරු යළි රිමාන්ඩ් ","authors":["අධිකරණ වාර්තාකරු"],"date":{"year":"2019","month":"06","date":"10"},"views":"951","content":"පසුගිය අප්‍රේල් 21වැනි දින කොළඹ ප්‍රදේශයේ සිදු කළ බෝම්බ පිපිරීම්වලට සම්බන්ධව සැකපිට අත්අඩංගුවට ගත් වැල්ලම්පිටිය තඹ කම්හලක සේවය කළ සේවකයින් අතරින් දස වන සැකකරු ජූනි මස 24 දක්වා තවදුරටත්  රක්ෂිත බන්ධනාගාර ගත කිරීමට කොළඹ අතිරේක මහෙස්ත්‍රාත් ප්‍රියන්ත ලියනගේ අද (10) නියෝග කළා. ,,මෙලෙස රක්ෂිත බන්ධනාගාර ගත කිරීමට නියෝග කළේ කරුපයියා රාජේන්ද්‍ර අබ්දුල්ලා නැමැත්තායි.,,මෙම බෝම්බ පිපිරීම්වලට සම්බන්ධව සැකපිට අත්අඩංගුවට ගෙන ඇප මත මුදාහැර සිටි වැල්ලම්පිටිය තඹ කම්හලක සේවය කළ සේවකයින් 9 දෙනාද අද  අධිකරණයේ පෙනී සිටියා.,,මොවුන්ගේ ප්‍රකාශ පසුගිය දිනවල ත්‍රස්ත විමර්ශන කොට්ඨාසය මගින් සටහන් කර ඇති බව වැල්ලම්පිටිය පොලිසිය අධිකරණයට දැන්වූ අතර ඒ අනුව ඉදිරි විමර්ශන පවත්වන බව පවසා සිටියා.,,මෙම සැකකරුවන් තඹ කම්හලේ හිමිකරු වන මරාගෙන මැරෙන බෝම්බ ප්‍රහාරය එල්ල කල සැකකරු සමඟ  සබඳතා පවත්වා ඇති බවට තොරතුරු හෙළි වී ඇති බවත් කෙසේවෙතත්  ඔවුන් මෙම අපරාධයට ද දායක වී තිබේ ද යන්න අනාවරණය කර ගැනීමට  වැඩිදුරටත් පරීක්ෂණ සිදුකරන බව පොලිසිය අධිකරණයට දැනුම් දුන්නා.,,කොළඹ ප්‍රධාන පෙලේ  හෝටලයක් තුළ සිදු කළ මරාගෙන මැරෙන බෝම්බ පිපිරීමට සම්බන්ධ වූ ඉන්සාන් ඊබ්‍රාහිම්ට අයත් තඹ කර්මාන්ත ශාලාවේ මෙම සැකකරුවන් සේවය කර තිබෙනවා."}
{"title":"ඉල්ලා අස්වූ ඇමතිවරුන්ගෙන් පුරප්පාඩු වූ ධූර සඳහා වැඩබලන ඇමතිවරු දිවුරුම් දෙයි","authors":["දිනුක් හේවාවිතාරණ"],"date":{"year":"2019","month":"06","date":"10"},"views":"2325","content":"කර්මාන්ත හා වාණිජ කටයුතු, දිගුකාලීන අවතැන් වූ පුද්ගලයින් නැවත පදිංචි කිරීම, සමූපකාර සංවර්ධන, වෘත්තීය පුහුණු සහ නිපුණතා සංවර්ධන වැඩබලන අමාත්‍යවරයා ලෙස නියෝජ්‍ය අමාත්‍ය බුද්ධික පතිරණ ජනපති ඉදිරයේ දිවුරුම් දුන් බව ජනාධිපති ලේකම් කාර්යාලය සඳහන් කර සිටිනවා.,,මීට අමතරව අමාත්‍ය ධුරයෙන් ඉල්ලා අස්වූ රවුෆ් හකීම් දරන ලද නගර සැලසුම්, ජල සම්පාදන හා උසස් අධ්‍යාපන ධූරයේ වැඩබලන අමාත්‍යවරයා ලෙස ලකී ජයවර්ධන දිවුරුම් දෙන ලදි.,,කබීර් හෂීම් ඉල්ලා අස්වීමෙන් පුරප්පාඩු වු රාජ්‍ය ව්‍යවසාය සංවර්ධන හා මහාමාර්ග, මාර්ග සංවර්ධන වැඩබලන අමාත්‍යවරයා ලෙස අනෝමා ගමගේ දිවුරුම් දී ඇති බවයි වාර්තා වුණේ."}
{"title":"ශ්‍රී ලංකා කණ්ඩායමේ තවත් ක්‍රීඩකයෙන් ආබාධයකට ලක්වෙයි","authors":["තරංග රුක්ෂාන් ජයසේකර"],"date":{"year":"2019","month":"06","date":"10"},"views":"19579","content":"ලෝක කුසලාන කි‍්‍රකට් තරගාවලියට සහභාගිවී සිටින ශී‍්‍ර ලංකා කණ්ඩායමේ ලහිරු තිරිමාන්නද ආබාධයකට ලක්ව තිබෙනවා.,,ජාත්‍යන්තර කි‍්‍රකට් කවුන්සිලයේ ලෝක කුසලාන නිල වෙබ් අඩවියේ දැක්වෙන්නේ ඔහු දණහිසේ ආබාධයකට ලක්ව ඇති බවයි.,,කෙසේවෙතත් ලහිරු තිරිමාන්නගේ සෞඛ්‍ය තත්ත්වය සම්බන්ධයෙන් වැඩිදුර තොරතුරු මෙතෙක් අනාවරණ වන්නේ නැහැ. ලෝක කුසලාන කි‍්‍රකට් තරගාවලියට සහභාගි වී සිටින ශී‍්‍ර ලංකා කණ්ඩායමේ වේග පන්දු යවන කී‍්‍රඩක නුවන් ප‍්‍රදීප් ද ඊයේ (09) ආබාධයකට ලක් වුණා."}
{"title":"ඉන්දීයාවට ජය ","authors":["තරංග රුක්ෂාන් ජයසේකර"],"date":{"year":"2019","month":"06","date":"10"},"views":"425","content":"ලෝක කුසලාන කි‍්‍රකට් තරගාවලියේ ඊයේ (09) පැවති තරගයෙන් ඕස්ටේ‍්‍රලියාව ලකුණු 36 කින් පරාජය කිරීමට ඉන්දියාව සමත් වුණා.,,තරගයේ ප‍්‍රථමයෙන් පන්දුවට පහරදුන් ඉන්දියාව කඩුළු 5 කට ලකුණු 352 යි.,,පිළිතුරු ඉනිම කී‍්‍රඩා කළ ඕස්ටේ‍්‍රලියාවට රැස්කර ගත හැකි වූයේ ලකුණු 316 ක් පමණයි.,,මේ අතර ලෝක කුසලාන කි‍්‍රකට් තරගාවලියේ දකුණු අපි‍්‍රකා සහ බටහිර ඉන්දීය කොදෙව් තරගය අද (10) පැවැත්වෙනවා."}
{"title":"ලංකා ජර්මානු කාර්මික අභ්‍යාස ආයතනය ගැන ජනපතිට ලිපියක්","authors":["හේමන්ත කහවලගේ"],"date":{"year":"2019","month":"06","date":"10"},"views":"2192","content":"ලංකා ජර්මානු කාර්මික අභ්‍යාස ආයතනයේ අධ්‍යක්‍ෂක විදුහල්පති තනතුර සඳහා සුදුසු පුද්ගලයෙකු පත් කරන්නැයි එහි ආදි සිසුන් ජනාධිපති මෛතී‍්‍රපාල සිරිසේන මහතාගෙන් ඉල්ලීමක් කරනවා.,,ඒ, ලංකා ජර්මානු කාර්මික අභ්‍යාස ආයතනයේ එක්සත් අරාබි එමීර් රාජ්‍යයේ ආදි ශිෂ්‍ය සංගමය ජනාධිපතිවරයා වෙත ලිපියක් යොමු කරමින්.,,එහි දැක්වෙන්නේ එම ආයතනයේ හිටපු විදුහල්පතිවරයා විශ‍්‍රාම යාමෙන් පසු මේ දක්වා අධ්‍යක්‍ෂක විදුහල්පති තනතුර පුරප්පාඩුව පවතින බවයි. මේ හේතුවෙන් ලංකා ජර්මානු කාර්මික අභ්‍යාස ආයතනයේ කළමනාකරණ සහ ගුණාත්මකභාවය බිද වැටීමේ අවදානමක් මතුව ඇති බවද අදාළ ලිපිය මගින් පෙන්වා දෙනවා."}
{"title":"පාස්කු ඉරිදා ත‍්‍රස්ත ප‍්‍රහාරය සම්බන්ධයෙන් අදහස් දක්වමින් කාදිනල් හිමියන් සැකයක් මතු කරයි","authors":["ලලිත් චාමින්ද","රවින්ද්‍ර චන්ද්‍රලාල්"],"date":{"year":"2019","month":"06","date":"10"},"views":"9906","content":"පාස්කු ඉරිදා ත‍්‍රස්ත ප‍්‍රහාරය සම්බන්ධයෙන් සිදුකරන පරීක්‍ෂණ පිළිබඳ තමන්ට ගැටළුවක් ඇතැයි කොළඹ අගරදගුරු අතිඋතුම් මැල්කම් රංජිත් කාදිනල් හිමිපාණන් පවසනවා.,,සෙසු සිද්ධීන්වල පරීක්‍ෂණ මෙන් මෙම සිද්ධියේ පරීක්‍ෂණද නිසි පරිදි සිදු නොවීමට ඉඩ ඇති බවට තමාට සැකයක්ද පවතින බවයි කාදිනල්තුමන් ප‍්‍රකාශ කළේ.,,,,දූෂණය නොමැති කිසිඳු තැනක් ශී‍්‍ර ලංකාවේ කිසිම තැනක නොමැති බවද මෙහිදී ප‍්‍රකාශ කෙරුණා. සියළු දෙනා නීතිරිති උල්ලංඝණය කිරීමට පුරුදු වී ඇති බවද කාදිනල්තුමන් ප‍්‍රකාශ කළා.,,කොළඹ අගරදගුරු අතිඋතුම් මැල්කම් රංජිත් කාදිනල් හිමිපාණන් මෙම අදහස් පළ කළේ අක්මීමණ, තල්ගස්යාය ප‍්‍රදේශයේ විහාරස්ථානයක දහම් පාසලක පැවති සංවත්සරික උත්සවයකට එක්වෙමින්."}
{"title":"වැසි සහ සුළං තත්ත්වය ඉදිරි දින කිහිපයේදීත්","authors":["තරංග රුක්ෂාන්","දිල්ෂාන් තුෂාර"],"date":{"year":"2019","month":"06","date":"10"},"views":"1687","content":"දිවයින හරහා දැනට පවතින වැසි සහ සුළං තත්ත්වය ඉදිරි දින කිහිපයේදී තවදුරටත් පවතිනු ඇතැයි කාලගුණ විද්‍යා දෙපාර්තමේන්තුව අපේක්‍ෂා කරනවා.,,ඊයේ (09) රාති‍්‍රයේ මෙන්ම අද (10) අළුයම් කාලයේද කොළඹ නගරය ඇතුළු දිවයිනේ ප‍්‍රදේශ රැසකට වැසි ඇදහැළුණු බවයි නෙත් නිවුස් වාර්තාකරුවන් පැවසුවේ.,,ඊයේ පස්වරුවේ සිට රාති‍්‍ර කාලය දක්වා කොළඹ දිස්ති‍්‍රක්කයේ ප‍්‍රදේශ රැසකට තද වැසි ඇදහැළුණා. පවතින වැසි තත්ත්වය සම්බන්ධයෙන් නෙත් නිවුස් කාලගුණ විද්‍යා දෙපාර්තමේන්තුවෙන් විමසීමක් කළා.,,කාර්යයේ නියුතු කාලගුණ විද්‍යාඥ ශානිකා දිසානායක සඳහන් කළේ \"අද දිනයේදී බස්නාහිර, දකුණ, මධ්‍යම, සබරගමුව සහ වයඹ යන පළාත්වල විටින් විට වැසි හෝ ගිගුරුම් සහිත වැසි ඇති විය හැකියි. අනුරාධපුර සහ මන්නාරම දිස්ත්‍රික්කවල සිහින් වැසිවාර කිහිපයක් ඇති වේවි.\" යනුවෙනි.,,,,දිවයිනට උතුර, දකුණ සහ නැගෙනහිර දෙසින් වන මුහුදු ප‍්‍රදේශවල සුළගේ වේගය වැඩිවීම තවදුරටත් අපේක්‍ෂා කරන බවද මෙහිදී ප‍්‍රකාශ කෙරුණා. එබැවින් ධීවර සහ නාවික ප‍්‍රජාව ඒ පිළිබද වැඩි අවධානය යොමු කළ යුතු බවටයි වැඩිදුරටත් අවධාරණය කෙරුණේ."}
{"title":"නේත්‍රාභිවන්දනා ධාතු නමස්කාරය හෙට සිට මොණරාගලදී (UPDATE)","authors":["හර්ෂිකා සංජීවනී"],"date":{"year":"2019","month":"06","date":"10"},"views":"1317","content":"නෙත් එෆ් එම් රේඩියෝව සංවිධාන කරන නේත්‍රාභිවන්දනා මහා ධාතු නමස්කාරය යක්කල ශ්‍රී අබේසේකරාරාම විහාරස්ථානයේදී තවදුරටත් පැවැත්වෙනවා. එහිදී ධාතුන් වහන්සේ වන්දනාමාන කර ගැනීමට සැදැහැවතුන්ට අවස්ථාව හිමිවන්නේ අද මධ්‍යම රාත්‍රීය දක්වා පමණයි. ,,ධාතුන් වහන්සේ හෙට අලුයම මොණරාගල, බුක්කීරියගොල්ල ශ්‍රී සුධර්මානන්ද විහාරස්ථානය වෙත වැඩම කෙරෙනවා. ඒ අනුව හෙට පස්වරු එකේ සිට දවස පුරා මොණරාගල, බුක්කීරියගොල්ල ශ්‍රී සුධර්මානන්ද විහාරස්ථානයේදී ධාතූන් වහන්සේ වන්දනාමාන කර ගැනීමට සැදැහැවතුන්ට අවස්ථාව හිමි වනවා.,,,,.............................................................................,,යක්කල ශ‍්‍රී අබේසේකරාරාමයේදී අද දවස පුරා  නේත‍්‍රාභිවන්දනා මහා ධාතු නමස්කාරයට අවස්ථාව (UPDATE),,(10-06-2019 08:23),,නෙත් එෆ්. එම්. රේඩියෝව සංවිධාන කරන නේත‍්‍රාභිවන්දනා මහා ධාතු නමස්කාරය යටතේ යක්කල ශ‍්‍රී අබේසේකරාරාම විහාරස්ථානයේදී ධාතුන් වහන්සේ වන්දනාමාන කර ගැනීම සඳහා සැදැහැවතුන්ට අද (10) දවස පුරා අවස්ථාව උදාකර දී තිබෙනවා.,,ශ‍්‍රී සර්වඥ ධාතූන් වහන්සේ සහ මහරහත් ධාතූන් වහන්සේ යක්කල ශ‍්‍රී අබේසේකරාරාම විහාරස්ථානයේදී සැදැහැවතුන්ගේ වන්දනාමානය සඳහා පාත‍්‍ර වුණේ ඊයේ (09) පස්වරුවේ සිටයි.,,ඊයේ මධ්‍යම රාති‍්‍රය තෙක්ම දිවයිනේ නන් දෙසින් ධාතුන් වහන්සේ වන්දනාමාන කර ගැනීම සඳහා සැදැහැවතුන් පැමිණියා. ධාතුන් වහන්සේ සියසින් දැක බැති සිත් උපදවා මෙලෙස වන්දනාමාන කර ගැනීමට ලැබෙන අවස්ථා පිළිබඳ ඔවුන් නෙත් නිවුස් වෙත අදහස් පළ කරමින් සඳහන් කළේ මෙම අවස්ථාව උදාකර දීම පිළිබඳව නෙත් එෆ්.එම් රේඩියෝවට නැවත නැවතත් ස්තූතිය පුද කරන බවයි. ,,,,පොසොන් පුර පසලොස්වක පොහොය නිමිති කර ගනිමින් නේත‍්‍රාභිවන්දනා මහා ධාතු නමස්කාරය මෙවරද සංවිධාන කරන්නේ අනාරක්ෂිත බව පහව ගොස් රටට යහපතක් වේවායි සෙත් පතමින්.,,මේ වනවිටද ධාතූන් වහන්සේ සියැසින් දැක වන්දනාමාන කර ගැනීම සඳහා බොහෝ පිරිසක් යක්කල ශ‍්‍රී අබේසේකරාරාම විහාරස්ථානය වෙත පැමිණ සිටිනවා. ,,මේ අතර නේත‍්‍රාභිවන්දනා ධාතු නමස්කාරය යටතේ හෙට (11) පස්වරු 1.00 සිට දවස පුරා මොණරාගල, බුක්කීරියගොල්ල ශී‍්‍ර සුධර්මානන්ද විහාරස්ථානයේදී ධාතූන් වහන්සේ වන්දනාමාන කර ගැනීමටද සැදැහැවතුන්ට අවස්ථාව උදාකර දී තිබෙනවා.,,,,,,,,,,,,,,,,,,,,,,,,,,,,,,,,,,,,,,,,,,,,,, ,,(මේ සම්බන්ධ මීට පෙර පළ කරන ලද පුවත් සඳහා මෙතැනින් පිවිසෙන්න)"}
{"title":"මුස්ලිම් ඇමතිධූර පුරප්පාඩු වී සතියයි - ඉදිරි ක්‍රියාමාර්ග ගැන ආණ්ඩු පාර්ශ්වයෙන් පැහැදිළි කිරීමක්","authors":["තරංග රුක්ෂාන්","හර්ෂිකා සංජීවනී"],"date":{"year":"2019","month":"06","date":"10"},"views":"1761","content":"ආණ්ඩුව නියෝජනය කළ මුස්ලිම් අමාත්‍යවරුන් ආණ්ඩුවෙන් ඉවත් වී අදට (10) සතියක් සම්පූර්ණ වනවා. එහෙත් මේ දක්වා එම පුරප්පාඩු සඳහා කිසිදු අමාත්‍යවරයෙකු පත් කර නැහැ.,,මෙලෙස පුරප්පාඩු වී ඇති ධුර අතරට ප‍්‍රධාන අමාත්‍ය ධුර 4 ක් අයත්. ඒ, නගර සැලසුම්, ජලසම්පාදන සහ උසස් අධ්‍යාපන අමාත්‍ය ධූරය, කර්මාන්ත හා වාණිජ කටයුතු, දිගු කාලීනව අවතැන් වූ පුද්ගලයින් නැවත පදිංචි කිරීම, සමූපකාර සංවර්ධන සහ වෘත්තීය පුහුණු හා නිපුණතා සංවර්ධන, මහා මහාර්ග හා මාර්ග සංවර්ධන සහ ඛනිජ තෙල් සම්පත් සංවර්ධන අමාත්‍ය ධූරය, තැපැල් සේවා හා මුස්ලිම් ආගමික කටයුතු යන අමාත්‍යාංශයි.,,මෙම අමාත්‍ය ධුර 4 ට අමතරව තවත් රාජ්‍ය අමාත්‍යවරුන් 4 ක් සහ නියෝජ්‍ය අමාත්‍යවරයෙකු සිය ධුරවලින් ඉල්ලා අස්වීමට අදාළ ගැසට් නිවේදනයද මේ වනවිට ප‍්‍රකාශයට පත් කර අවසන්. ,,ඒ අනුව මේ සම්බන්ධයෙන් ගන්නා ඉදිරි කි‍්‍රයාමාර්ග පිළිබඳ නෙත් නිවුස් ආණ්ඩු පක්‍ෂයෙන් විමසීමක් කළා. රාජ්‍ය අමාත්‍ය අජිත් මාන්නප්පෙරුම සඳහන් කළේ අමාත්‍ය ධුර අත්හළ මුස්ලිම් මන්තී‍්‍රවරුන් යළි ආණ්ඩුව හා සම්බන්ධවේ යැයි විශ්වාසයෙන් පසුවන බවයි. යළි ධූර භාරගන්නා ලෙස මහානායක හිමිවරුන්ද ඉල්ලීමක් කර ඇති බව මෙහිදී සිහිපත් කෙරුණා.,,ඒ අනුව මහා නායක හිමිවරුන්ගේ ඉල්ලීමද සැලකිල්ලට ගනිමින් ඔවුන් යළි අමාත්‍ය ධුර භාරගනු ඇතැයි විශ්වාසයෙන් පසුවන බව රාජ්‍ය අමාත්‍යවරයා සඳහන් කළා. ඒ සඳහා ඔවුන්ට කාලය ලබාදී ඇති බවයි ප‍්‍රකාශ කෙරුණේ. ,,අමාත්‍යවරුන් නොමැතිවීම හේතුවෙන් ප‍්‍රධාන අමාත්‍යාංශවල සහ ඊට සම්බන්ධ ආයතනවල කටයුතුවලට බලපෑමක් එල්ල නොවන්නේ දැයි නෙත් නිවුස් මෙහිදී රාජ්‍ය අමාත්‍ය අජිත් මාන්නප්පෙරුමගෙන් විමසීමක් කළා. එහිදි ඔහු කියාසිටියේ අමාත්‍යාංශවල කටයුතු ඒවායේ රාජ්‍ය හා නියෝජ්‍ය අමාත්‍යවරුන් විසින් සිදුකරන බවයි. ඔවුන් යළි අමාත්‍ය ධූර භාර නොගන්නේ නම් ඉදිරියේදී ඒ සඳහා සුදුසු පුද්ගලයින් පත් කිරීමට ආණ්ඩුවට සිදුවන බවද මෙහිදී වැඩිදුරටත් ප‍්‍රකාශ කෙරුණා."}
{"title":"මංතීරු නීතිය අද සිට දැඩිව ","authors":["තරංග රුක්ෂාන්","හර්ෂිකා සංජීවනී"],"date":{"year":"2019","month":"06","date":"10"},"views":"2151","content":"මංතීරු නීතිය අද (10) සිට දැඩිව කි‍්‍රයාත්මක කරන බව පොලීසිය පවසනවා. ,,ඒ අනුව දිවයිනේ ප‍්‍රධාන නගරවල මෙම නීතිය කි‍්‍රයාත්මක කරනු ඇති.,,මංතීරු නීතිය කි‍්‍රයාත්මක කිරීමට අදාළව රියදුරන්ට සති දෙකක සහන කාලයක් ද පොලීසිය විසින් ලබාදෙනු ලැබුවා. එම කාලය අවසන්වීමත් සමග මංතීරු නීතිය අද සිට දැඩි ලෙස කි‍්‍රයාත්මක කරන බව පොලිස් මාධ්‍ය ප‍්‍රකාශක පොලිස් අධිකාරී රුවන් ගුණසේකර සඳහන් කළා.,,මීට පෙරද අවස්ථා කිහිපයකදී ප‍්‍රධාන නගර ආශි‍්‍රතව මංතීරු නීතිය කි‍්‍රයාත්මක කළද එය දීර්ඝ කාලීනව සිදු කෙරුණේ නැහැ. විවිධ ප‍්‍රවාහන සංගම්ද ඊට එල්ල කළේ දැඩි විරෝධයක්. කෙසේවෙතත් ලංකා පෞද්ගලික බස් හිමියන්ගේ සංගමය පවසන්නේ මංතීරු නීතිය නිවැරදිව කි‍්‍රයාත්මක වන්නේ නම් එය වැදගත් වනු ඇති බවයි."}
{"title":"දෙමළ ජාතික සන්ධානය කළ ඉල්ලීමට ඉන්දීය අගමැතිගේ අවදානය ","authors":["තරංග රුක්ෂාන් ජයසේකර"],"date":{"year":"2019","month":"06","date":"10"},"views":"2920","content":"ශී‍්‍ර ලංකාව යළි නැගී සිටිනු ඇතැයි තමා විශ්වාස කරන බව ඉන්දීය අග‍්‍රාමාත්‍ය නරේන්ද්‍ර මෝදි පවසනවා. ඔහු ප‍්‍රකාශ කර ඇත්තේ බියගුළු ආකාරයේ ත‍්‍රස්ත කි‍්‍රයාවන්ගෙන් ශි‍්‍ර ලංකාව පරාජයට පත් කළ නොහැකි බවයි.,,ඉන්දියාව නිරන්තරයෙන් ශී‍්‍ර ලංකාවේ ජනතාව සමග තවදුරටත් සහයෝගයෙන් කටයුතු කරන බවයි ඉන්දීය අග‍්‍රාමාත්‍යවරයා සදහන් කර ඇත්තේ. ඒ, සිය ශී‍්‍ර ලංකා සංචාරය පිළිබද ඉන්දීය අග‍්‍රාමාත්‍ය නරේන්ද්‍ර මෝදිගේ නිල ට්විටර් ගිණුමේ සටහනක් තබමින්. ,,සිය සංචාරයේදී විපක්‍ෂ නායක මහින්ද රාජපක්‍ෂ මහතා හමුවීම පිළිබඳවද එහිදී සටහනක් තබා තිබෙනවා. එහි දැක්වෙන්නේ ත‍්‍රස්තවාදය පිටුදැකීම, ආරක්‍ෂාව සහ ආර්ථික සංවර්ධනය වැනි ක්‍ෂේත‍්‍රවලදී ඉන්දියාව සහ ශී‍්‍ර ලංකාව අතර සමීප සහයෝගතාවක් අවශ්‍ය බවට තමා විපක්‍ෂ නායකවරයා සමග සාකච්ඡා කළ බවයි.,,එමෙන්ම ඉන්දීය අග‍්‍රාමාත්‍ය නරේන්ද්‍ර මෝදි දෙමළ ජාතික සන්ධානයේ නායක ආර්. සම්බන්ධන්ද මුණ ගැසුණා. එහිදී ජාතික ප‍්‍රශ්නයට විසදුම් සෙවීමේ කටයුතුවලට ඉන්දීයාවේ මැදිහත්වීම ඉදිරියටත් අවශ්‍ය බව දෙමළ ජාතික සන්ධානය, ඉන්දීය අග‍්‍රාමාත්‍යවරයාට පෙන්වා දී ඇති බවයි වාර්තා වන්නේ. තමන් ඒ සම්බන්ධයෙන් අදාළ පියවර ගැනීමට අවධානය යොමු කරන බව නරේන්ද්‍ර මෝදි එහිදී ප‍්‍රකාශ කළ බව දෙමළ ජාතික සන්ධානයේ පාර්ලිමේන්තු මන්තී‍්‍ර එම්. ඒ. සුමන්තිරන්ද ප‍්‍රකාශ කර තිබෙනවා. ,,පලාලි ගුවන් තොටුපොල ජාත්‍යන්තර ගුවන් තොටුපොලක් ලෙස නවීකරණය කරන ලෙසටද දෙමළ ජාතික සන්ධානය මෙහිදී ඉන්දීය අග‍්‍රාමාත්‍යවරයාගෙන් ඉල්ලීමක් කර තිබෙනවා. ඊටද අවධානය යොමු කරන බව නරේන්ද්‍ර මෝදි ප‍්‍රකාශ කළ බවයි පාර්ලිමේන්තු මන්තී‍්‍ර එම්. ඒ. සුමන්තිරන් ප‍්‍රකාශ කර ඇත්තේ.  ,,පැය 4 ක් වැනි කෙටි කාලයකට සීමාවූ ඔහුගේ ශී‍්‍ර ලංකා සංචාරයේදී කිසිවෙකුත් අපේක්‍ෂා නොකළ පරිදි පාස්කු ඉරිදා ත‍්‍රස්ත ප‍්‍රහාරයෙන් හානි වූ කොච්චිකඬේ ශාන්ත අන්තෝනි දේවස්ථානය වෙතද නරේන්ද්‍ර මෝදි පැමිණියා."}
{"title":"ජාත්‍යන්තර විරෝධය හමුවේ දෝනිගේ අත් ආවරණ වෙනස් වෙයි","authors":["තරංග රුක්ෂාන් ජයසේකර "],"date":{"year":"2019","month":"06","date":"09"},"views":"5187","content":"ඉන්දීය ක්‍රිකට් කණ්ඩායමේ කඩුලු රකින ක්‍රීඩක මහේන්ද්‍ර සිං දෝනි කඩුලු රැකීමේදී භාවිත කරන අත් ආවරණ අද තරගයේදී වෙනස් කරගෙන තිබෙනවා. ඒ ඔහු පළදින අත් ආවරණ සඳහා ජාත්‍යන්තර ක්‍රිකට් කවුන්සිලය විරෝධය පළ කිරීමත් සමගයි.,,දෝනිගේ අත් ආවරණ වල සලකුණු කර ඇති කිරිච්චියක සලකුණ ජාත්‍යන්තර ක්‍රිකට් කවුන්සිලයේ නීතියට පටහැනි බව ප්‍රකාශ කෙරුණා. ජාත්‍යන්තර ක්‍රිකට් කවුන්සලයේ ආචාර ධර්ම වලට අනුව ක්‍රීඩකයන් සිය ඇදුමේ හෝ කිසිදු ආවරණයක පෞද්ගලික පණිවිඩ නිකුත්වන සලකුණු ඇතුළත් කිරීමට හැකියාවක් නැහැ.,,දෝනිගේ අත් ආවරණයේ ඇති කිරිච්චියක සලකුණ ඔහු ගෞරව ලුතිතන් කර්නල් ධූරයක් හොඹවන ඉන්දීය යුධ හමුදාවේ පැරිෂුට් රෙජිමේන්තුවේ ලාංඡනයේ ඇති ආයුධයට සමානයි."}
{"title":"පොදුජන පෙරමුණේ ජනාධිපති අපේක්ෂකයා ගෝඨාභයයි - මන්ත්‍රි රංජිත් සොයිසා ","authors":["සුනිල් හරිස්චන්ද්‍ර"],"date":{"year":"2019","month":"06","date":"09"},"views":"2292","content":"ඉදිරි ජනාධිපතිවරණයේ ශ්‍රී ලංකා පොදුජන පෙරමුණේ අපේක්ෂකයා ගෝඨාභය රාජපක්ෂ බවත්, වෙනත් සාකච්ඡාවක් නොමැති බවත් පාර්ලිමේන්තු මන්ත්‍රී රංජිත් සොයිසා පවසනවා. ඔහු කියා සිටියේ ශ්‍රී ලංකා පොදුජන පෙරමුණට ශක්තිමත් අපේක්ෂකයෙකු මෙන්ම ශක්තිමත් වැඩ පිළිවෙලක් ද ඇති බවයි.,,,,එක්සත් ජාතික පක්ෂය තුළද ඉදිරියේදී ගැටලු මතුවීමේ පසු බිමක් නිර්මාණය වී ඇතැයි මෙහිදි ප්‍රකාශ කෙරුණා.,,,,පාර්ලිමේන්තු මන්ත්‍රී රංජිත් සොයිසා මෙම අදහස් පළකලේ  ඇඹිලිපිටියේ අද (10) පැවැති මාධ්‍ය හමුවකට එක්වෙමින්."}
{"title":"ඉන්දීය අගමැතිගෙන් ශ්‍රී ලංකාවට පොරොන්දුවක්","authors":["දිනුක් හේවාවිතාරණ "," ටී.කේ.ජී.කපිල"],"date":{"year":"2019","month":"06","date":"09"},"views":"2855","content":"තමන් ශ්‍රී ලංකාවේ සිදුකළ සංචාරය \"අතිශයින් ඵලදායී\" බව ඉන්දීය අගමැති නරේන්ද්‍ර මෝදී මහතා ප්‍රකාශ කර සිටියා. ඒ සිය කෙටි සංචාරය නිමා කරමින් ඉන්දීය අගමැතිවරයා ඇතුළු දුත පිරිස අද පස්වරු 4.15 ට පමණ යලි ඉන්දියාව බලා පිටත්ව යාමට පෙරයි.,,\" අපගේ හදවත්වල ශ්‍රී ලංකාවට සුවිශේෂී තැනක් හිමිව තිබෙනවා. ඉන්දියාවේ සෑම විටම ඔබ සමඟ සිටිමින් ඔබගේ රටට ප්‍රගතිය අත්කර දීම සඳහා සහාය වනු ඇති බවට මම ශ්‍රී ලංකාවේ සිටින මගේ සහෝදර සහෝදරියන්ට සහතික කර ප්‍රකාශ කර සිටිනවා. ඔබලා විසින් මට ලබා දුන් අමතක නොවන පිළිගැනීමට සහ ආගන්තුක සත්කාරයට ස්තූතියි\" ඉන්දීය අගමැතිවරයා සිය ශ්‍රී ලංකා සංචාරය නිමා කරමින් නිල ට්විටර් ගිණුමේ සටහනක් තබමින් ප්‍රකාශ කර සිටියා.,,මේ අතර ඉන්දීය අග්‍රාමාත්‍ය නරේන්ද්‍ර මෝදී අද පස්වරුවේ ශ්‍රී ලංකා අග්‍රාමාත්‍ය රනිල් වික්‍රමසිංහ මහතා මුණ ගැසුනා. එහිදී වැඩි අවදානයක් යොමුකර ඇත්තේ ශ්‍රී ලංකාව සහ ඉන්දියාව අතර ආර්ථික සබඳතා තවදුරටත් පුළුල් හා ශක්තිමත් කර ගැනීම පිළිබදවයි. දෙරට අතර අනාගත ආර්ථික අවකාශයන් නිර්මාණය කිරීම පිළිබඳව ද මෙහිදි අදහස් හුවමාරු කරගෙන තිබෙනවා. ගෝලීය ත්‍රස්තවාදය සහ ප්‍රතිත්‍රස්ත කාර්යයන් සම්බන්ධයෙන් ගතයුතු සාමුහික ක්‍රියාමාර්ග පිළිබඳව ද මෙම සාකච්ඡාවේදී අවධානය යොමු කෙරුණා. අග්‍රාමාත්‍ය කාර්යාලය පැවසුවේ සාකච්ඡා සඳහා වැඩි කාලයක් වෙන්කර ගැනීමේ අරමුණින් අග්‍රාමාත්‍යවරුන් දෙපළ අතර සාකච්ඡාවාර පැවැත්වුණේ වාහනයෙන් ගමන් කරන අතරතුර බවයි. ,,ඉන්දීය අගමැතිවරයා සිය සංචාරය නිමා කරමින් සිය රට බලා යන අවස්ථාවේදී ඔහුට සුභ පැතීම සඳහා අග්‍රාමාත්‍ය රනිල් වික්‍රමසිංහ මහතා, අමාත්‍ය සජිත් ප්‍රේමදාස, රාජ්‍ය අමාත්‍ය අශෝක් අබේසිංහ, ශ්‍රී ලංකාවේ ඉන්දීය මහ කොමසාරිස්වරයා ඇතුළු මැති ඇමතිවරුන් රැසක් කටුනායක ගුවන් තොටුපළ වෙත පැමිණ සිටිය බවයි අප නෙත් නිව්ස් වාර්තාකරු සඳහන් කර සිටියේ. ,,ඉන්දීය අගමැතිවරයා ශ්‍රී ලංකාවේ සිදුකළ සිය තෙවන නිල සංචාරය මෙය වනවා. මිට පෙර 2015 වර්ෂයේ මාර්තු මාසයේදී සහ 2017 වර්ෂයේ මැයි මාසයේදී නරේන්ද්‍ර මෝදී  අගමැතිවරයා සිය පළමු ධුර සමයේදී ශ්‍රී ලංකාවේ සංචාරය කරනු ලැබුවා."}
{"title":"ත්‍රස්තවාදය ඒකාබද්ධ තර්ජනයක්, සාමුහිකව කටයුතු කරමු : ඉන්දු-ලංකා රාජ්‍ය නායකයින් ප්‍රකාශ කරයි (PHOTOS)","authors":["දිනුක් හේවාවිතාරණ"],"date":{"year":"2019","month":"06","date":"09"},"views":"1854","content":"ත්‍රස්තවාදය \"ඒකාබද්ධ තර්ජනයක්\" බවත්, ඊට එරෙහිව සාමුහිකව සහ ජාත්‍යන්තර සහයෝගිතාවය වැඩිදියුණු කර ගනිමින් කටයුතු කළ යුතු බවට ඉන්දීය අගමැති නරේන්ද්‍ර මෝදී සහ ජනාධිපති මෛත්‍රිපාල සිරිසේන මහතා ප්‍රකාශ කර සිටිනවා. ඉන්දීය අගමැතිවරයාගේ ශ්‍රී ලංකා සංචාරය අතරවාරයේදී අද (09) රාජ්‍ය නායකයින් දෙපළ අතර පැවති හමුවේදී ත්‍රස්තවාදී තර්ජන සම්බන්ධයෙන් වැඩි වශයෙන් අවධානය යොමුවී ඇති බවයි වාර්තා වන්නේ.,,ඉකුත් අප්‍රේල් මස 21 වෙනිදා එල්ලවූ පාස්කු ඉරිදා ත්‍රස්ත ප්‍රහාරයෙන් පසුව මෙරට සංචාරයේ නිරතවූ පළමු විදෙස් රාජ්‍ය නායකයා වුයේ ඉන්දීය අගමැති නරේන්ද්‍ර මෝදී මහතායි.,,\" ගතවූ දින 10 තුලදී දෙවන වතාවටත් මට ජනාධිපති මෛත්‍රිපාල සිරිසේන මහතා මුණගැසුනා. ත්‍රස්තවාදය ඒකාබද්ධ තර්ජනයක්. ඒ සදහා සැලසුම්ගත සහ සාමුහික වැඩපිළිවලක් ඇති කළ යුතු බවට ශ්‍රී ලංකා ජනාධිපතිවරයා සහ මම තීරණයක් ගනු ලැබුවා. සුරක්ෂිත සහ සමෘද්ධිමත් අනාගතයක් සඳහා ඉන්දියාව සෑමවිටම ශ්‍රී ලංකාව සමග එක්ව කටයුතු කරනවා\" ඉන්දීය අගමැතිවරයා සිය නිල ට්විටර් ගිණුමේ සටහනක් තබමින් සඳහන් කර සිටියා.,,දෙරට අතර ද්විපාර්ශ්වික සබඳතා තවදුරටත් ඉහළ නංවාගැනීම සහ කලාපීය ආරක්ෂාව මෙන්ම සාමය සහ ස්ථාවරත්වය පිළිබඳව හා දෙරට අතර එම සුවිශේෂී සහ සබඳතාවය ඉදිරියේදී තවදුරටත් ශක්තිමත් කර ගැනීමට මෙහිදී රාජ්‍ය නායකයින් දෙපළ මෙහිදී සාකච්ජා කළ බවයි ජනාධිපති මාධ්‍ය අංශය නිවේදනයක් නිකුත් කරමින් කියා සිටියේ.,,ඉන්දීය අගමැතිවරයා පිළිගැනිම සදහා ජනාධිපති ලේකම් කාර්යාලයේ සුදානම් කර තිබු විශේෂ පිළිගැනීමේ උත්සවයට වර්ෂාවෙන් බාධා එල්ලව විය. මෙහිදී නරේන්ද්‍ර මෝදි මහතා සහ තමන්ව වර්ෂාවෙන් ආරක්ෂා වීම සඳහා ශ්‍රී ලංකාවේ ජනාධිපතිවරයා කුඩයක් ඉහළාගෙන සිටීම පිළිබද ඉන්දීය මාධ්‍යන්හි දැඩි අවධානය යොමුවී තිබුනා. ,,සිය සංචාරය සිහිවීම පිණිස කොළඹ ජනාධිපති නිල නිවස පරිශ්‍රයේදී ඉන්දීය අගමැතිවරයා විසින් පැළයක් ද රෝපණය කරනු ලැබූවා. මෙහිදී ජනාධිපති මෛත්‍රිපාල සිරිසේන මහතා විසින් ඉන්දීය අගමැතිවරයාට සුවිශේෂී ත්‍යාගයක් පිරිනමනු ලැබුවා. ඒ සුදු තේක්ක දැවයෙන් නිර්මාණය කරනු ලැබූ සමාධි බුද්ධ ප්‍රතිමාවක් බවයි ඉන්දීය අගමැතිවරයාගේ කාර්යාලය සිය ටිවිටර් ගිණුමේ සදහන් කර සිටියේ.,,\" විශේෂ මිතුරෙකුගෙන් විශේෂ ත්‍යාගයක්\" යනුවෙන් ශ්‍රී ලංකා ජනාධිපතිවරයා විසින් පිරිනැමූ එම සමාධි බුද්ධ ප්‍රතිමාව පිරිනැමීමේ දී ගනු ලැබූ ජයාරූපය ඉන්දීය අගමැති කාර්යාලයේ නිල ට්විටර් ගිණුමේ සඳහන් කර තිබුනා.,,\" ශ්‍රී ලංකාව යලිත් නැගී සිටිනවා නොඅනුමානයි. ත්‍රස්තවාදීන්ගේ බියගුළු ප්‍රහාරයන් හමුවේ ශ්‍රී ලංකාව කිසිසේත් පරාජය නොවෙයි. ඉන්දියාව නිතැතින්ම ශ්‍රී ලංකාවේ ජනතාව සමග සිටිනවා\" සිය සංචාරය අතරවාරයේදී ත්‍රස්ත ප්‍රහාරයට ගොදුරුවූ කොච්චිකඩේ දේවස්ථානය නැරඹීමට පැමිණි ඉන්දීය අගමැතිවරයා කියා සිටියා."}
{"title":"මහනුවර ඇසල පෙරහැර මංගල්‍යය අගෝස්තු දෙවන දා සිට ඇරඹේ","authors":["හේරත් ඒකනායක - මහනුවර"],"date":{"year":"2019","month":"06","date":"09"},"views":"1260","content":"මහනුවර ඇසළ පෙරහැර මංගල්‍යය අගෝස්තු මස දෙවන දා සිට ආරම්භ කරන බව අද නිල වශයෙන් ප්‍රකාශයට පත් කෙරුණා. ඒ මහනුවර ශ්‍රී දළදා මාලිගාවේ අද පැවැති පෙරහැර පිළිබඳ සාකච්ඡාවේදීයි. ඒ අනුව අගෝස්තු 2 වනදා කප් සිටුවීමෙන් ආරම්භ කරන මෙවර ඇසළ පෙරහැර මංගල්‍යයේ කුඹල් පෙරහැර අගෝස්තු මස 5 වනදා ආරම්භ වනවා.,,එය අගෝස්තු 9 වනදා දක්වා පැවැත්වීමටයි සැලසුම් කර ඇත්තේ. රන්දෝලි පෙරහැර ආරම්භ වන්නේ අගෝස්තු මස 10 වනදායි. එය අගෝස්තු 14 වනදා දක්වා පැවැත්වෙනවා. අගෝස්තු 15 වනදා දහවල් පෙරහැරින් මෙවර මහනුවර ඇසළ පෙරහැර මංගල්‍යය අවසන් වීමට නියමිතයි."}
{"title":"ලොවක් බලා සිටින ලෝක කුසලාන ක්‍රිකට් තරගාවලියේ ඉන්දියා - ඕස්ට්‍රේලියා තරගය ඇරඹේ","authors":["තරංග රුක්ෂාන් ජයසේකර "],"date":{"year":"2019","month":"06","date":"09"},"views":"1440","content":"ලෝක කුසලානෙ ක්‍රිකට් තරගාවලියේ ඕස්ට්‍රේලියාව සහ ඉන්දියාව අතර තරගය දැන් පැවැත්වෙනවා. ඒ ලන්ඩන්හි ඕවල් ක්‍රීඩාංගණයේදීයි. කාසිය වාසිය දිනූ ඉන්දියාව පළමුවෙන් පන්දුවට පහර දීමට තීරණය කළා. ඉන්දිය කණ්ඩායම සහ ඕස්ට්‍රේලියාව අද තරගයට එක් වන්නේ කිසිදු වෙනස්කමකින් තොරවයි. ,,මෙවර ලෝක කුසලාන ක්‍රිකට් තරගාවලියේ තීරණාත්මක තරගයක් ලෙසටයි ඕස්ට්‍රේලියාව සහ ඉන්දියා අතර තරගය සැලකෙන්නේ. තරගාවලියේ ඕස්ට්‍රේලියාව සහභාගී වූ තරග දෙකම ජයගත් අතර ඉන්දියාවද තමන් සහභාගී වූ පළමු තරගය ජය ගැනීමට සමත් වුණා."}
{"title":"අගමැති මෝදී කොච්චිකඩේ දේවස්ථානයට (PHOTOS/ VIDEO)","authors":["දිනුක් හේවාවිතාරණ"],"date":{"year":"2019","month":"06","date":"09"},"views":"3241","content":"ශ්‍රී ලංකාවේ සංචාරයක් සඳහා පැමිණ සිටින ඉන්දිය අග්‍රාමාත්‍ය නරේන්ද්‍ර මෝදී මහතා පසුගිය අප්‍රේල් මස 21 වෙනිදා බෝම්බ ප්‍රහාරයට ගොදුරුවූ කොච්චිකඩේ ශාන්ත අන්තෝනි දේවස්ථානය නැරඹීමට පැමිණියා.,,එහිදී ඉන්දීය අගමැතිවරයා සමග රනිල් වික්‍රමසිංහ අගමැතිවරයා ද පැමිණි අතර කොළඹ අගරදගුරු අති උතුම් මැල්කම් කාදිනල් රංජිත් හිමිපාණන් වහන්සේ සහ කොච්චිකඩේ දේවස්ථානය භාර පියතුමන්ද එක්ව සිටියා.,,දේවස්ථානයට පැමිණි අගමැතිවරයා මල් කළඹක් තැන්පත් කරමින් පාස්කු ඉරිදා බෝම්බ ප්‍රහාරයෙන් ජිවිතක්ෂයට පත්වූ ජනතාව වෙනුවෙන් සිය ගෞරවය පිරිනමනු ලැබූ අතර පසුව බෝම්බ ප්‍රහාරයට අළලා එහි ප්‍රදර්ශනයට තබා තිබු ජයාරූපද නැරඹු බවයි වාර්තා වන්නේ.,,පාස්කු ඉරිදා බෝම්බ ප්‍රහාරය එල්ලවීමෙන් පසු මෙරට සංචාරය කරනු ලබන පළමු විදේශ රාජ්‍ය නායකයා වන්නේද ඉන්දීය අගමැති නරේන්ද්‍ර මෝදී මහතායි."}
{"title":"වඩු කාර්මිකයන් මාරාන්තික උපවාසයකට සූදානම් වෙයි","authors":["හේමන්ත කහවලගේ","ලහිරු කපුගේ "],"date":{"year":"2019","month":"06","date":"09"},"views":"1675","content":"වඩුමඩු සම්බන්ධයෙන් වන නීති සංශෝධනය කිරීමේ සූදානමට එරෙහිව මොරටුව නගර සභාව ඉදිරිපිට අද (09) දෙවන දිනටත් සත්‍යග‍්‍රහයක් පැවැත්වෙනවා.,,එහිදී අදහස් දැක්වූ මොරටුව මහ නගර සභාවේ නගරාධිපති සමන් ලාල් ප‍්‍රනාන්දු කියා සිටියේ මේවන විට නිකුත් කර ඇති නිවේදනය මගින් වඩු කර්මාන්තයට බරපතල හානි සිදුව ඇති බවයි. මෙම සත්‍යග්‍රහය අඟහරුවාදා සිට මාරාන්තික උපවාසයක් දක්වා ක්‍රියාත්මක වෙන බවද සඳහන් කළා."}
{"title":"ඉන්දියාවෙන් පාකිස්තානයට ඉල්ලීමක්","authors":["පවිත්‍රා මදුහර්ෂනි - විදෙස් මාධ්‍ය ඇසුරෙන්"],"date":{"year":"2019","month":"06","date":"09"},"views":"3743","content":"අග‍්‍රාමාත්‍ය නරේන්ද්‍ර මෝදි රැගත් ගුවන් යානයකට සිය ගුවන් කලාපය හරහා පියාසර කිරීමට අවස්ථාව සලසන ලෙස ඉන්දියාව, පාකිස්තානයෙන් ඉල්ලීමක් කර තිබෙනවා.,,ඒ, කසකස්තානයේ බිෂ්කෙක් අගනුවර පැවැත්වීමට නියමිත ෂැන්හයි සහයෝගීතා සංවිධාන හමුවට සහභාගීවීමට පිටත්ව යාම සඳහායි.,,එම හමුව ලබන 13 සහ 14 යන දිනයන්හිදී පැවැත්වීමට නියමිතව තිබෙනවා. ඉන්දියාව හා පාකිස්තානය අතර ඉකුත් දා හටගත් ගැටුම්කාරී තත්ත්වය හමුවේ ඉන්දියාවෙන් ගුවන් ප‍්‍රහාර එල්ල වූ බැවින් පාකිස්තානය සිය ගුවන් කලාපය හරහා ගුවන් ගමන් සිදු කිරීම අත්හිටුවනු ලැබුවා. ,,එහෙත් ගුවන් සේවා කිහිපයකට සිය රට හරහා පියාසර කිරීමටයි පාකිස්තානය පසුව අවසර ලබා දුන්නේ. ඒ අනුව ඉකුත් මැයි මාසයේදී එවකට ඉන්දීය විදේශ කටයුතු අමාත්‍ය සුෂ්මා ස්වරාජ් හටද සිය රට හරහා පියාසර කිරීමට පාකිස්තානය අවසර ලබා දී තිබුණා. එසේම මැයි මාසයේදී සිදු කෙරුණු පාකිස්තාන විදේශ කටයුතු අමාත්‍ය මෙහෙමුද් කොරේෂිගේ මාලදිවයින් හා ශී‍්‍ර ලංකා සංචාරය සඳහා විදේශ අමාත්‍යවරයා රැගත් ගුවන් යානයට සිය ගුවන් සීමාව විවෘත කිරීමට ඉන්දියාව ද කටයුතු කර තිබෙනවා."}
{"title":"සජිත්ට සහය දෙන පුවත ගැන ශ‍්‍රීලනිපයෙන් ප‍්‍රකාශයක්","authors":["සමන්ත කුමාර","ලහිරු කපුගේ"],"date":{"year":"2019","month":"06","date":"09"},"views":"5381","content":"එළඹෙන ජනාධිපතිවරණය සඳහා අමාත්‍ය සජිත් පේ‍්‍රමදාස ඉදිරිපත් වුවහොත් එක්සත් ජාතික පක්ෂයට සහය දැක්වීමට සූදානම් බවට ජනාධිපතිවරයා තීරණයක් ගෙන තිබේදැයි ශ‍්‍රී ලංකා නිදහස් පක්ෂය හෝ එක්සත් ජනතා නිදහස් සන්ධානය දැනුවත් කර නොමැති බව පාර්ලිමේන්තු මන්තී‍්‍ර මහින්ද අමරවීර පවසනවා.,,හින්දුස්තාන් ටයිම්ස් වෙබ් අඩවිය වාර්තා කර තිබූ එම කරුණ සම්බන්ධයෙන් නෙත් නිවුස් කළ කරුණු විමසීමකදී ඔහු මේ බව කියා සිටියා.,,ඉදිරියේදී ජනාධිපති මෛතී‍්‍රපාල සිරිසේන මහතා විසින් ඒ පිළිබඳ පැහැදිළි කිරීමක් කරනු ඇතැයි ද පාර්ලිමේන්තු මන්තී‍්‍ර මහින්ද අමරවීර වැඩිදුරටත් සඳහන් කළා."}
{"title":"ජාතික බුද්ධි ප‍්‍රධානී තනතුරට සුදුසු නමක් කඩිනමින් ","authors":["හේමන්ත කහවලගේ"],"date":{"year":"2019","month":"06","date":"09"},"views":"1889","content":"පුරප්පාඩු වී ඇති ජාතික බුද්ධි ප‍්‍රධානී තනතුරට සුදුසු පුද්ගලයෙකු කඩිනමින් පත් කරන බව ආරක්ෂක අමාත්‍යාංශයේ ලේකම් ජනරාල් ශාන්ත කොට්ටේගොඩ පවසනවා.,,ඒ සඳහා සුදුසු පුද්ගලයෙකුගේ නමක් තමන් ජනාධිපතිවරයා වෙත ඉදිරිපත් කිරීමට සූදානමින් සිටින බවයි නෙත් නිවුස් වෙත අදහස් දක්වමින් ආරක්ෂක ලේකම් ජනරාල් ශාන්ත කෝට්ටේගොඩ වැඩිදුරටත් කියා සිටියේ.,,ජාතික බුද්ධි ප‍්‍රධානී තනතුරේ පුරප්පාඩුවක් ඇතිවූයේ එම තනතුරේ කටයුතු කළ සිසිර මෙන්ඩිස් සෞඛ්‍ය හේතූන් මත ඉල්ලා අස්වීමත් සමගයි. ඔහුට එම තනතුරෙන් ඉවත් වන ලෙස ජනාධිපතිතුමාද ඉල්ලීමක් කර තිබුණා."}
{"title":"ආරක්ෂාවට අමතර ගුවන් යානයකුත් රැගෙන මෝදි කටුනායකට පැමිණේ","authors":["ටී.කේ.ජී කපිල - කටුනායක"],"date":{"year":"2019","month":"06","date":"09"},"views":"4995","content":"ඉන්දීය අග්‍රාමාත්‍ය නරේන්ද්‍ර මෝදි ශ්‍රී ලංකාවේ එක් දින නිල සංචාරයක් සඳහා අද (09) දින පෙරවරු 11.00 ට කටුනායක ගුවන් තොටුපළ වෙත පැමිණියා.,,ඔහු ගමන් ගන්නා ඉන්දීය ගුවන් සේවයට අයත් බෝයිං - 737 වර්ගයේ ගුවන් යානයකින් මෙලෙස පැමිණ තිබුණා.,,අමතර ආරක්ෂාව සඳහා තවත් එවැනිම වර්ගයේ ගුවන් යානයක් ද මෝදි අග්‍රාමාත්‍යවරයා ගමන් ගත් ගුවන් යානය ආසන්නයෙන් ගමන් කරමින් පැමිණ තිබෙනවා.,,ඉන්දීය ගුවන් සේවයට අයත් ඒ.අයි. - 001 දරන ගුවන් යානයෙන් ඔහු කටුනායක ගුවන් තොටුපළ වෙත පැමිණි අතර, එහිදී ඉන්දීය අගමැතිවරයා පිළිගැනීම සඳහා ශ්‍රී ලංකා අග්‍රාමාත්‍ය රනිල් වික්‍රමසිංහ මහතා, අමාත්‍ය මලික් සමරවික්‍රම ඇතුළු මැති ඇමතිවරු පිරිසක් පැමිණ සිටියා.,,ඉන්දීය අග්‍රාමාත්‍යවරයා සමග දූත පිරිස 59 දෙනෙකු පැමිණ සිටි අතර ගුවන් යානා දෙකේ කාර්යය මණ්ඩලය 16 දෙනෙකු ද වනවා."}
{"title":"එංගලන්තයට දැවැන්ත ජයක්","authors":["කසුන් කැළුම්","සමන්ත කුමාර"],"date":{"year":"2019","month":"06","date":"09"},"views":"1101","content":"ලෝක කුසලාන කි‍්‍රකට් තරගාවලියේ ඊයේ (08) පැවැති තරගයකින් දැවැන්ත ජයක් අත්කර ගැනීමට එංගලන්ත කණ්ඩායම සමත්වුණා.,,ඒ, බංග්ලාදේශ කණ්ඩායම ලකුණු 106 කින් පරාජය කරමින්.,,මෙම තරගයේ පළමුව පන්දුවට පහරදුන් එංගලන්ත කණ්ඩායම පන්දුවාර 50 තුළ කඩුළු 06ක් දැවී ලකුණු 386ක් රැස් කළා. විශිෂ්ඨ පිතිහරඹයක නිරත වූ ජේසන් රෝයි රැස් කළ ලකුණු සංඛ්‍යාව 153ක්.,,පිළිතුරු ඉනිම කී‍්‍රඩා කළ බංග්ලාදේශ කණ්ඩායමට පන්දු වාර 48යි පන්දු 05කදී සියලූ දෙනා දැවී රැස් කර ගැනීමට හැකිවූයේ ලකුණු 280ක් පමණයි. ශකීබ් අල් හසන් පන්දු 119කදී ලකුණු 121ක් රැස් කළද, එය බංග්ලාදේශයේ ජයග‍්‍රහණය සඳහා ප‍්‍රමාණවත් වූයේ නැහැ."}
{"title":"විහාරස්ථාන සංවර්ධනයට මුදල් දීම ගැන මංගල කතා කරයි","authors":["ටී.කේ.මහින්ද "],"date":{"year":"2019","month":"06","date":"09"},"views":"3370","content":"ආගම් භේදයකින් තොරව රට පුරා ආගමික ස්ථාන විශාල ප‍්‍රමාණයක් සංවර්ධනය කිරීමට අවශ්‍ය මූල්‍ය ප‍්‍රතිපාදන ලබා දී ඇති බව මුදල් අමාත්‍ය මංගල සමරවීර පවසනවා.,,ගම්පහ දිස්ති‍්‍රක්කයේ පමණක් බෞද්ධ විහාරස්ථාන 378ක සංවර්ධන කටයුතු සඳහා තමන් මූදල් වෙන් කර ඇති බවයි අමාත්‍යවරයා කියා සිටියේ.,,මාතර ප‍්‍රදේශයේ පැවැති උත්සවයකදී අමාත්‍යවරයා මෙම අදහස් පළ කළා."}
{"title":"නේත්‍රාභිවන්දනා ධාතු නමස්කාරයට නන් දෙසින් සැදැහැවතුන් යක්කලට (UPDATE) (PHOTOS)","authors":["සමන්ත කුමාර","ලහිරු කපුගේ"],"date":{"year":"2019","month":"06","date":"09"},"views":"1632","content":"නෙත් එෆ් එම් රේඩියෝව සංවිධාන කරන නේත්‍රාභිවන්දනා මහා ධාතු නමස්කාරය යටතේ ධාතුන් වහන්සේ වන්දනාමාන කර ගැනීම සඳහා සැදැහැවතුන් රැසක් මේ වනවිටත් යක්කල ශ්‍රී අබේසේකරාරාම විහාරස්ථානයට පැමිණෙමින් සිටිනවා.,,පොසොන් පුර පසලොස්වක පොහොය නිමිති කර ගනිමින් නේත්‍රාභිවන්දනා මහා ධාතු නමස්කාරය මෙවරද සංවිධාන කරන්නේ අනාරක්ෂිත බව පහව ගොස් රටට යහපතක් වේවායි සෙත් පතමින්. අකුරැස්ස දීගල, ශ්‍රී වර්ධන පිරිවෙන් විහාරස්ථානයේදී මහජන වන්දනාවට පාත්‍ර වූ ශ්‍රී සර්වඥ ධාතූන් වහන්සේ සහ මහරහත් ධාතූන් වහන්සේ අද (09) පෙරවරුවේ යක්කල ශ්‍රී අබේසේකරාරාම විහාරස්ථානයට වැඩම කෙරුණා.,,නේත්‍රාභිවන්දනා මහා ධාතු නමස්කාරයේ නවතම තොරතුරු දැන ගැනීම සඳහා අප සම්බන්ධ කර ගන්නවා නෙත් විශේෂ නියෝජිත සමීර බණ්ඩාර වීරකෝන්.,,,යක්කල අබේසේකරාරාම විහාරස්ථානයේදී හෙට (10) දවස පුරා ධාතූන් වහන්සේ වන්දනාමාන කර ගැනීමට සැදැහැවතුන්ට අවස්ථාව සලසා දී තිබෙනවා.           ,,,,,,,,.........................................................................,,නේත්‍රාභිවන්දනා ධාතු නමස්කාරයට සැදැහැවතුන් නන් දෙසින් යක්කල ශ්‍රී අබේසේකරාරාම විහාරස්ථානයට (UPDATE) (PHOTOS),,(09-06-2019 17:01),,අනාරක්ෂිත බව පහව ගොස් රටට යහපතක් වේවායි සෙත් පතමින් පොසොන් පුර පසලොස්වක පොහොය නිමිති කර ගනිමින් නෙත් එෆ් එම් රේඩියෝව සංවිධාන කරන නේත්‍රාභිවන්දනා මහා ධාතු නමස්කාරය යක්කල ශ්‍රී අබේසේකරාරාම විහාරස්ථානයේදී මේ වනවිට පැවැත්වෙනවා.,,ඒ සඳහා දිවයිනේ නන් දෙසින් සැදැහැවතුන් පැමිණෙමින් සිටින බවයි නෙත් නිවුස් වාර්තාකරුවන් පැවසුවේ. ඒ පිළිබඳ තොරතුරු නෙත් විශේෂ නියෝජිත සමීර බණ්ඩාර වීරකෝන්ගෙන්.,, ,, ,,.................................................................,,නේත‍්‍රාභිවන්දනා මහා ධාතු නමස්කාරය අද යක්කල ශ‍්‍රී අබේසේකරාරාමය වෙත (UPDATE) (PHOTOS),,(09-06-2019 09:01),,අනාරක්ෂිත බව පහව ගොස් රටට යහපතක් වේවායි සෙත් පතමින් පොසොන් පුර පසලොස්වක පොහොය නිමිති කර ගනිමින් නෙත් එෆ්. එම්. රේඩියෝව සංවිධාන කරන නේත‍්‍රාභිවන්දනා මහා ධාතු නමස්කාරයේ අද (09) 03වන දිනයයි.,,දින 02ක් පුරා අකුරැස්ස දීගල, ශී‍්‍ර වර්ධන පිරිවෙන් විහාරස්ථානයේදී මහජන වන්දනාවට පාත‍්‍ර වූ ශ‍්‍රී සර්වඥ ධාතූන් වහන්සේ සහ මහරහත් ධාතූන් වහන්සේ අද යක්කල ශ‍්‍රී අබේසේකරාරාම විහාරස්ථානයට වැඩම කෙරෙනවා.,,ඊයේ (08) මධ්‍යම රාති‍්‍රය ආසන්න වන තෙක්ම ධාතූන් වහන්සේ වැඳපුදා ගැනීමට සැදැහැවතුන් විශාල පිරිසක් අකුරැස්ස දීගල, ශී‍්‍ර වර්ධන පිරිවෙන් විහාරස්ථානයට පැමිණියා. අද උදෑසන එම විහාරස්ථානයේ පැවැත්වෙන කිරි ආහාර පූජාවෙන් පසු ශ‍්‍රී සර්වඥ ධාතූන් වහන්සේ සහ මහරහත් ධාතූන් වහන්සේ යක්කල ශ‍්‍රී අබේසේකරාරාම විහාරස්ථානයට වැඩම කරවීම ආරම්භ කිරීමටයි කටයුතු සැළසුම් කර තිබුණේ.,,යක්කල අබේසේකරාරාම විහාරස්ථානයට වැඩම කෙරෙන ධාතූන් වහන්සේ පස්වරු 01.00 සිට සැදැහැවතුන්ට වැඳපුදා ගැනීමේ අවස්ථාව සලසා දී තිබෙනවා.,,එම විහාරස්ථානයේ විහාරාධිපති පූජ්‍ය මීගොල්ලේ ධම්ම්ජෝති ස්වාමීන් වහන්සේ සඳහන් කළේ මෙම උතුම් පූජා කටයුතු හා සම්බන්ධ වෙමින් පිං රැස් කරගන්නා ලෙස සියලු ලංකා වාසීන්ට ආරාධනා කරන බවයි.,,මෙම පිංකම සඳහා එරංග සේනානායක පදනම, විහාරස්ථ දායක සභාව, යක්කල ව්‍යාපාරික ප‍්‍රජාව සහ ගම්පහ මහ නගර සභාව සංවිධාන ශක්තිය ලබා දෙනවා.,,ඒ පිළිබඳ කරුණු දැක්වූ ගම්පහ නගරාධිපති එරංග සේනානායක පැවසුවේ මෙම අවස්ථාව මෙම කාලය තුළ ලැබුණු වටිනා අවස්ථාවක් බවයි.,, ,,,,,,,,,,,,,,,,,,,,,,,,(මේ සම්බන්ධ පෙර පුවත් පහතින්),,නේත‍්‍රාභිවන්දනා මහා ධාතු නමස්කාර පිංකමට දෙවන දිනටත් සැදැහැවතුන් රැසක් (UPDATE),,සාධු නාද මැද නේත‍්‍රාභිවන්දනා ධාතූන් වහන්සේ අකුරැස්සට (UPDATE/PHOTOS)"}
{"title":"රුසියාවද? අමෙරිකාවද? - අමෙරිකාව තුර්කියෙන් විමසයි","authors":["පවිත්‍රා මදුහර්ෂනි - විදෙස් මාධ්‍ය ඇසුරෙන්"],"date":{"year":"2019","month":"06","date":"09"},"views":"3762","content":"සිය රට හෝ රුසියාව යන රටවල් දෙකෙන් එකක් තෝරා ගැනීම සඳහා අමෙරිකාව, තුර්කියට අවස්ථාවක් ලබා දී තිබෙනවා.,,මෙම තත්ත්වය උද්ගතවූයේ අමෙරිකාවෙන් මෙන්ම රුසියාවෙන් ද යුදමය භාණ්ඩ මිලදී ගැනීමට තුර්කිය තීරණය කිරීමත් සමගයි.,,ඒ අනුව අමෙරිකාවෙන් ප‍්‍රහාරක ජෙට් යානාත්, රුසියාවෙන් ගුවන් යානා නාශක මිසයිල පද්ධතියකුත් මිලදී ගැනීමටයි තුර්කිය සැලසුම් කර ඇත්තේ. ,,එහෙත්, අමෙරිකාවෙන් ප‍්‍රහාරක ජෙට් යානා මිලදී ගන්නවාද, නැතහොත් රුසියාවෙන් මිසයිල පද්ධතියක් මිලදී ගන්නවාද යන්න සම්බන්ධයෙන් ජූලි මස අගභාගයට පෙර තීරණයක් ගන්නා ලෙස ලිපියක් මගින් අමෙරිකාව, තුර්කියට දන්වා තිබෙනවා. සිය රටෙන් ප‍්‍රහාරක ජෙට් යානාත්, රුසියාවෙන් මිසයිල පද්ධතියත් යන ද්විත්වයම මිලදී ගැනීමට නොහැකි බවයි අමෙරිකාව, තුර්කිය වෙත වැඩිදුරටත් දැනුම් දෙන්නේ.,,එෆ් 35 වර්ගයේ නවීනතම ප‍්‍රහාරක ජෙට් යානා අමෙරිකාවෙන් මිලදී ගෙන, එස් ෆෝ හන්ඞ්රන්ඞ් වර්ගයේ ගුවන් යානා නාශක මිසයිල පද්ධතියක් රුසියාවෙන් මිලදී ගැනීමටයි තුර්කිය සැලසුම් කර තිබුණේ."}
{"title":"තේරීම් කාරක සභාවේ කටයුතු නතර නොකරන බවට ප‍්‍රකාශයක්  ","authors":["සමන්ත කුමාර","ලහිරු කපුගේ"],"date":{"year":"2019","month":"06","date":"09"},"views":"2144","content":"අපේ‍්‍රල් 21වැනිදා එල්ල වූ ප‍්‍රහාර සම්බන්ධයෙන් ඇත්ත දැන ගැනීමට ජනතාව සතු අයිතිය විනාශ කිරීමට ඉඩ නොතබන බව අදාළ සිදුවීම සම්බන්ධයෙන් සොයා බැලීමට පත් කළ පාර්ලිමේන්තු විශේෂ කාරක සභාවේ සාමාජික පාර්ලිමේන්තු මන්තී‍්‍ර මහාචාර්ය ආශු මාරසිංහ පවසනවා.,,පාර්ලිමේන්තුව වාර අවසාන කළද, මෙම විශේෂ කාරක සභාව අහෝසි නොවන බවයි මන්තී‍්‍රවරයා පෙන්වා දුන්නේ. ,,තේරීම් කාරක සභාවේ කටයුතු කිසිඳු ලෙසකින් නැවැත්වීමේ සූදානමක් නොමැති බවද, නෙත් නිවුස් කළ කරුණු විමසීමකදී පාර්ලිමේන්තු මන්තී‍්‍ර මහාචාර්ය ආශූ මාරසිංහ වැඩිදුරටත් සඳහන් කළා. ,,එහිදී \"මම දන්නේ නෑ ජනාධිපතිවරයා ඇයි මෙහෙම කියන්නේ කියන එක. අනෙක් කරුණ ජනාධිපතිවරයා ප්‍රකාශ කරලා තියෙනවා ලෝකෙ මෙහෙම වෙලා නෑ කියලා. ලෝකයේ විවිධ රටවල මෙහෙම වෙලා තියෙනවා.. ඒවත් මාධ්‍ය ඉදිරියේ කරන්නේ. අමෙරිකාවේ, එංගලන්තයේ, ජපානයේ වගේ රටවලත් මේක කරනවා. යම් කාරණයක් සඳහා තේරීම් කාරක සභාවක් දැම්මාම..කොන්දේසි විරහිතවා අදාළ ඔක්කොම පුද්ගලයන්ව ගේනවා. ඇයි මේ කතාව කියන්නේ..මේක අපිට ගැටලුවක්. අපේ දැක්මේ හැටියට තේරීම් කාරක සභාව දිගටම පැවතිය යුතුයි කියන දැක්මේ අපි ඉන්නවා. අනිවාර්යයෙන්ම තේරීම් කාරක සභාවේ වාර්තාව එනකම් අපි මේක දිගටම ක්‍රියාත්මක කරනවා. ඒ නිසා තේරීම් කාරක සභාව කිසිවේලාවක නවත්වන්නේ නෑ. \" යනුවෙන් ද පවසා සිටියා.,,මේ සම්බන්ධයෙන් ජනාධිපතිවරයා දැඩිව ප්‍රකාශ කරන්නේ මේ සඳහා බුද්ධි අංශ නිලධාරීන් කැඳවීම ජාතික ආරක්ෂාවට ඉදිරියේදී ගැටලුවක් විය හැකියි යන්නයි."}
{"title":"අද අවස්ථා දෙකකදී කොළඹ - කටුනායක අතර වාහන ගමනාගමනය සීමා කෙරේ","authors":["ලහිරු කපුගේ"],"date":{"year":"2019","month":"06","date":"09"},"views":"2299","content":"ඉන්දීය අග‍්‍රාමාත්‍ය නරේන්ද්‍ර මෝදිගේ මෙරට සංචාරය හේතුවෙන් කොළඹ හා අවට ප‍්‍රදේශ කිහිපයක මාර්ගවල ගමනාගමනය සීමා කර තිබෙනවා.,,අද (09) උදෑසන 11.00 සිට 12.00 දක්වාත්, පස්වරු 01.45 සිට පස්වරු 03.30 දක්වාත් කාලය තුළ කටුනායක කොළඹ අධිවේගී මාර්ගය ඇතුළු මාර්ග කිහිපයක රථවාහන ධාවනය සීමා කෙරෙන බවයි පොලිස් මූලස්ථානය පැවසුවේ.,,ඒ පිළිබඳ වැඩිදුරටත් කරුණු දැක්වූ පොලිස් මාධ්‍ය ප‍්‍රකාශක පොලිස් අධිකාරී රුවන් ගුණසේකර කියා සිටියේ \"අද දින පෙරවරු 11.00 සිට 12.00 දක්වා කටුනායක ගුවන් තොටුපලේ සිට කටුනායක කොළඹ අධිවේගී මාර්ගය, බොරැල්ල, නෙළුම් පොකුණ වටරවුම හරහා ගාලුපාර ජනාධිපති මාවත දක්වාත් එදිනම පස්වරු පස්වරු 01.45 සිට පස්වරු 03.30 දක්වා එම මාර්ගයේම එනම් ජනාධිපති මාවතේ සිට නෙළුම් පොකුණ වටරවුම, බොරැල්ල හරහා කටුනායක වාහන ගමනා ගමනය සීමා කිරීමක් සිදු වෙනවා.\" යනුවෙනි."}
{"title":"තමන් නිසි වේලාවේදි ජනතාව ඉදිරියට පැමිණෙන බව සජිත් කියයි","authors":["සමන්ත කුමාර"],"date":{"year":"2019","month":"06","date":"08"},"views":"3302","content":"තමන් නිසි අවස්ථාවේ ජනතාව ඉදිරියට පැමිණෙන බව එක්සත් ජාතික පක්ෂ නියෝජ්‍ය අමාත්‍ය සජිත් පේ‍්‍රමදාස පවසනවා. අනුරාධපුරයේ අද පැවැති ජන හමුවකට එක්වෙමින් අමාත්‍යවරයා මේ බව කියා සිටියා.,,,,අමාත්‍ය සජිත් පේ‍්‍රමදාස මිහින්තලය රාජමහා විහාරය, රුවන්වැලි සෑ විහාරය සහ මිරිසවැටිය විහාරස්ථානයේ විශේෂ නිරීක්ෂණ චාරිකාවකට ද අද එක්වුණා. මිහින්තලය රාජමහා විහාරස්ථානයේ නිරීක්ෂණ චාරිකාවෙන් පසු මාධ්‍ය හමුවේ අමාත්‍යවරයා අදහස් දැක්වූයේ මෙලෙසයි."}
{"title":"විපක්ෂ නායක මහින්දගෙන් මුස්ලිම් මන්ත්‍රීවරුන්ට අවවාද","authors":["සමන්ත කුමාර"],"date":{"year":"2019","month":"06","date":"08"},"views":"6278","content":"අමාත්‍යධූරවලින් ඉල්ලා අස්වූ මුස්ලිම් මන්තී‍්‍රවරුන් අද විපක්ෂ නායක මහින්ද රාජපක්ෂ මහතා හමුවුණා. එහිදි විපක්ෂ නායකවරයා ප‍්‍රකාශ කර ඇත්තේ එක් අමාත්‍යවරයෙකුට එල්ල වූ චෝදනා මත සියලූම මුස්ලිම් අමාත්‍යවරුන් ඉල්ලා අස්වීම සුදුසු නොවන කි‍්‍රයාවක් බවයි. ,,මේ අතර ජාතික නිදහස් පෙරමුණ අද කැඳවූ මාධ්‍ය හමුවකදී එහි මාධ්‍ය ප‍්‍රකාශක මොහොමඞ් මුසම්මිල් ද මුස්ලිම් අමාත්‍යවරුන් ඉවත් වීම සම්බන්ධයෙන් අදහස් පළ කළා.,,,,එහිදී වැඩිදුරටත් අදහස් දැක්වූ ජාතික නිදහස් පෙරමුණේ මාධ්‍ය ප‍්‍රකාශක මොහොමඩ් මුසම්මිල්."}
{"title":"පාස්කු ප්‍රහාරයෙන් සිදුවූ විශාලතම පාඩුව ජාති, ආගම් බෙදීමයි - ජනපති මෛත්‍රී","authors":["ලහිරු කපුගේ"],"date":{"year":"2019","month":"06","date":"08"},"views":"1743","content":"පාස්කු ඉරිදා ප‍්‍රහාරයෙන් සිදුවූ විශාලතම පාඩුව ජාති හා ආගම් වශයෙන් රට තුළ මතුව ඇති බෙදීම් බව ජනාධිපති මෛතී‍්‍රපාල සිරිසේන මහතා පවසනවා. ,,එළඹෙන ජනාධිපතිවරණය ඉලක්ක කර ගනිමින් බොහෝ දේශපාලනඥයින් ජාතිවාදයට සහ ආගම්වාදයට ඉඩ සලසන බවයි ජනාධිපතිවරයා පෙන්වා දුන්නේ.,, අද පෙරවරුවේ මුලතිව් ප‍්‍රාදේශීය සභා කී‍්‍රඩාංගනයේ පැවැති ‘‘රට වෙනුවෙන් එකට සිටිමු’’ මුලතිව් දිස්ති‍්‍රක් වැඩසටහනේ සමාප්ති උත්සවය අමතමින් ජනාධිපතිවරයා මෙම අදහස් පළ කළා."}
{"title":"දරුවන් තිදෙනෙකුට දිවි අහිමි කළ රියදුරා රිමාන්ඩ්","authors":["කුෂාන් ජයවර්ධන"],"date":{"year":"2019","month":"06","date":"08"},"views":"2520","content":"දරුවන් තිදෙනෙකුට දිවි අහිමි කරමින් කැකිරාව කොරසගල්ල මංසන්ධිය ප‍්‍රදේශයේ අද පෙරවරුවේ සිදුවූ රිය අනතුරට සම්බන්ධ කැබ් රථය පැදවූ රියදුරා මේ මස 19වනදා තෙක් රක්ෂිත බන්ධනාගාර ගත කර තිබෙනවා. ,,ඒ, කැකිරාව මහේස්ත‍්‍රාත් නිලන්ත විමලරත්නගේ නියෝගයකට අනුවයි. අනතුරෙන් ජීවිතක්ෂයට පත්වුණේ උපකාරක පන්ති යාම සඳහා බස් රථයක් පැමිණෙන තෙක් මාර්ගය අයිනේ රැඳී සිටි සිසුන් තිදෙනෙක්. ,,ඔවුන් අවුරුදු 14, 15 සහ 16යන වයස්වල පසුවුණා. අනතුරෙන් තුවාල ලැබූ තවත් සිසුවෙකු දඹුල්ල රෝහලේ ප‍්‍රතිකාර ලබනවා."}
{"title":"අගමැති රනිල් මල්වතු මහා විහාරයට","authors":["හේරත් ඒකනායක"," කමල් සුරවීර"," ලහිරු කපුගේ"],"date":{"year":"2019","month":"06","date":"08"},"views":"1425","content":"අග‍්‍රාමාත්‍ය රනිල් වික‍්‍රමසිංහ මහතා අද පෙරවරුවේ මල්වතු පාර්ශවයේ අනුනායක අතිපූජ්‍ය නියංගොඩ ශ‍්‍රී විජිතසිරි හිමියන් බැහැ දැක සාකච්ඡාවක නිරත වුණා. සාකච්ඡාවෙන් අනතුරුව අග‍්‍රාමාත්‍ය රනිල් වික‍්‍රමසිංහ මහතා මාධ්‍ය වෙත අදහස් පළ කළේ මෙලෙසයි.,,,,සාකච්ඡාවෙන් අනතුරුව මල්වතු පාර්ශවයේ අනුනායක අතිපූජ්‍ය නියංගොඩ ශ‍්‍රී විජිතසිරි හිමියන් ද මාධ්‍ය වෙත අදහස් පළ කළා. මුස්ලිම් අමාත්‍යවරුන් පිළිබඳ මහා සංඝරත්නය පසුගිය දා සිදු කළ ප‍්‍රකාශය සම්බන්ධයෙන් එහිදී අග‍්‍රාමාත්‍යවරයා වෙත කරුණු පැහැදිළි කළ බවයි උන්වහන්සේ එහදී කියා සිටියේ.,, ,,,,මේ අතර ආණ්ඩුව නියෝජනය කරන මුස්ලිම් මැති ඇමතිවරුන් සිය ධූරවලින් ඉල්ලා අස්වීමට අදාළ ගැසට් නිවේදනය ද නිකුත් වී තිබෙනවා."}
{"title":"ෆේස්බුක් සමාගමත් හුවාවේ අත්හැරීමට සැරසෙයි","authors":["පවිත්‍රා මධුහර්ශනී - විදෙස් මාධ්‍ය ඇසුරෙන්"],"date":{"year":"2019","month":"06","date":"08"},"views":"3058","content":"හුවාවේ සමාගමට දොර වැසීමට ෆේස්බුක් ආයතනය ද සූදානම් වනවා. විදෙස් මාධ්‍ය පවසන්නේ ඉදිරියේදී අලුතින් වෙලඳපළට පැමිණෙන හුවාවේ ජංගම දුරකතනවලින් ෆේස්බුක් මෘදුකාංගය ඉවත් කිරීමට ෆේස්බුක් සමාගම තීරණය කර ඇති බවයි. ඒ අනුව ෆේස්බුක් සමාගම විසින් හිමිකාරීත්වය දරණ මැසෙන්ජර්, වට්ස්ඇප් සහ ඉන්ස්ටර්ග්‍රෑම් යන මෘදුකාංගයන්ද ඉදිරියේදී වෙළඳපලට පැමිණෙන හුවාවේ ජංගම දුරකතන හරහා භාවිතයේදී බාධා එල්ල විය හැකි බවටයි මත පළ වන්නේ.,,කෙසේවෙතත් මෙම තීරණය ක්‍රියාවට නංවන්නේ කවදාදැයි ෆේස්බුක් සමාගම මෙතෙක් නිශ්චිතව ප්‍රකාශ කර නැහැ. මේවනවිට භාවිතයේ පවතින හුවාවේ ජංගම දුරකතන සඳහා මෙම නව තීරණය බලනොපාන බවයි ෆේස්බුක් සමාගම පවසා ඇත්තේ. ,,එම සමාගම මෙම තීරණය ගනු ලැබුවේ අමෙරිකානු රජය විසින් හුවාවේ සමාගමට එරෙහිව පැනවූ සම්බාධක හමුවේ බවද විදෙස් මාධ්‍ය වාර්තා කරනවා. මීට පෙර ගූගල් සමාගමද හුවාවේ ජංගම දුරකතන ඔස්සේ සිය යෙදවුම භාවිත කිරීම අවහිර කරනු ලැබුවා."}
{"title":"වන සම්පත රැක ගැනීම වෙනුවෙන් කිසිවෙකුත් ලබා නොගත් තීරණ තමන් ගත් බව මෛත්‍රී කියයි","authors":["ලහිරු කපුගේ"],"date":{"year":"2019","month":"06","date":"08"},"views":"1343","content":"රටේ වන සම්පත රැක ගැනීම වෙනුවෙන් කිසිඳු දේශපාලනඥයෙකු නොගත් තීන්දු තීරණ රැසක් තමා ඉකුත් සිව් වසර තුළ ගත් බව ජනාධිපති මෛතී‍්‍රපාල සිරිසේන මහතා පවසනවා. ,,පරිසරය වෙනුවෙන් වූ එම සියලූ තීන්දු තීරණ ගත්තේ ඡන්ද ලබා ගෙන නොව මිනිසාගේ ජීවත්වීමේ අයිතිය තහවුරු කිරීමට බවයි ජනාධිපතිවරයා කියා සිටියේ. ,,අද පෙරවරුවේ මුලතිව් ප‍්‍රාදේශීය සභා කී‍්‍රඩාංගනයේ පැවැති ‘‘රට වෙනුවෙන් එකට සිටිමු’’ මුලතිව් දිස්ති‍්‍රක් වැඩසටහනේ සමාප්ති උත්සවය අමතමින් ජනාධිපතිවරයා මේ බව කියා සිටියා."}
{"title":"ජනාධිපතිවරණයට එජාපයෙන් සජිත් ප්‍රේමදාස අපේක්ෂකත්වයට නම් කරන්න, තමා සහය දෙනවා : ජනාධිපති කියූ බවට ඉන්දීය මාධ්‍ය වාර්තා කරයි ","authors":["දිනුක් හේවාවිතාරණ"],"date":{"year":"2019","month":"06","date":"08"},"views":"3720","content":"එළඹෙන ජනාධිපතිවරණය සදහා අමාත්‍ය සජිත් ප්‍රේමදාස ඉදිරිපත් කරන්නේ නම් තමන් එක්සත් ජාතික පක්ෂයට සහය පලකිරීමට සුදානම් බවට ජනාධිපති මෛත්‍රිපාල සිරිසේන මහතා ප්‍රකාශ කර ඇති බවට හින්දුස්ථාන් ටයිම්ස් වෙබ් අඩවිය වාර්තා කර සිටිනවා.,,එම වෙබ් අඩවිය මේ පිලිබදව වාර්තා කර ඇත්තේ හෙට (09) දිනයේදී ශ්‍රී ලංකාවට පැමිණීමට නියමිත ඉන්දීය අගමැති නරේන්ද්‍ර මෝදී මහතාගේ නිල සංචාරය සම්බන්ධයෙන් පළකර ඇති පුවතක් අතරවාරයේදීය.,,ඉන්දීය අග්‍රාමාත්‍යවරයාගේ සංචාරයේ කාලසටහන සම්බන්ධයෙන් තොරතුරු මැනවින් දන්නා මෙරට නිලධාරියෙකු ඉන්දියාවේ හින්දුස්ථාන් ටයිම්ස් වෙබ් අඩවියට සදහන් කර ඇත්තේ රජයේ පාර්ශවයෙන් නිවාස අමාත්‍ය සජිත් ප්‍රේමදාස, ඉන්දීය අගමැතිවරයා සමග මෙම සංචාරය පුරාවටම කටයුතු කරනු ඇති බවයි.,,\" අගමැති මෝදී සමග මෙම සංචාරයේදී කටයුතු කිරීමට පත්කර තිබෙන්නේ නිවාස අමාත්‍ය සජිත් ප්‍රේමදාසයි. මේ වසර අවසානයේදී ඔහු මෙරටේ ජනාධිපතිවරයා වීමේ හැකියාව තිබෙනවා. ඒ ඉදිරි ජනාධිපතිවරණයට තමන් තරග නොකරන බවට ජනාධිපති මෛත්‍රිපාල සිරිසේන මහතා පසුගියදා ප්‍රකාශ කිරීමත් සමගයි. ජනාධිපතිවරණයේදී තමන් අග්‍රාමාත්‍ය රනිල් වික්‍රමසිංහ මහතා ප්‍රමුඛ එක්සත් ජාතික පක්ෂයට සහය පළකරන්නේ අමාත්‍ය සජිත් ප්‍රේමදාස ජනාධිපති අපේක්ෂකයා ලෙස ඉදිරිපත් කරන්නේ නම් පමණක් බවට ජනාධිපතිවරයා මෙහිදී සිය තීරණය දැනුම් දෙමින් ප්‍රකාශ කර ඇති බවට වාර්තා වන බව එම නිලධාරියා සදහන් කර ඇති බවයි\" හින්දුස්ථාන් ටයිම්ස් වෙබ් අඩවිය වාර්තාකර සිටින්නේ.,,සජිත් ප්‍රේමදාස අමාත්‍යවරයා ඉන්දීය අගමැතිවරයාගේ සංචාරය අතරවාරයේදී ඔහු සමග නොරැදෙන්නේ අවස්ථා දෙකකදී පමණයි. ඒ ඉන්දීය අගමැතිවරයා කටුනායක ගුවන් තොටුපලේ සිට කොළඹට පැමිණෙන ගමනේදී සහ අගමැති රනිල් වික්‍රමසිංහ මහතා විසින් ඉන්දීය අගමැතිවරයාව පිළිගැනීමේ අවස්ථාවේදී, නම සදහන් කිරීමට අකමැති ශ්‍රී ලංකා නිලධාරියා සදහන් කර තිබෙනවා.,,එක් දින සංචාරයක් වුවත් ඉන්දීය අගමැතිවරයා සිය නිල සංචාරය අතර වාරයේදී ජනාධිපති මෛත්‍රිපාල සිරිසේන මහතා, අග්‍රාමාත්‍ය රනිල් වික්‍රමසිංහ, විපක්ෂ නායක මහින්ද රාජපක්ෂ සහ දෙමළ ජාතික සන්ධානයේ නායක පාර්ලිමේන්තු මන්ත්‍රි ආර්.සම්පන්දන් මුණ ගැසීමට නියමිත බවයි ඉන්දීය විදේශ කටයුතු ලේකම් විජේ ගොකෙල් ප්‍රකාශ කර සිටියේ. ,,මේ අතර ඉන්දීය අගමැතිවරයා සිය සංචාරය අතරවාරයේදී බෝම්බ ප්‍රහාරයට ලක්වූ කොච්චිකඩේ ශාන්ත අන්තෝනි දේවස්ථානය දැකබලා ගැනීමට යාමට නියමිත බව වාර්තා වනවා. ,,පසුගිය පාස්කු ඉරිදා මෙරට එල්ලවූ ත්‍රස්ත බෝම්බ ප්‍රහාරය හේතුවෙන් විපතට පත්ව සිටින ශ්‍රී ලාංකාවේ ස්වෛරිභාවය වෙනුවෙන් ඕනෑම මොහොතක අසල්වැසි රාජ්‍ය වශයෙන් ඉන්දියාව සිටින බවට මෙම ඉන්දීය අගමැතිවරයාගේ සංචාරය හැදින්විය හැකි බවයි එරට මාධ්‍ය සදහන් කරන්නේ."}
{"title":"සිවිල් ආරක්ෂක දෙපාර්තමේන්තුවේ අධ්‍යක්ෂක ජනරාල් ගමන්ගත් රථය ගිනි ගනියි (PHOTOS)","authors":["මාධව කුලසූරිය -වවුනියාව"],"date":{"year":"2019","month":"06","date":"08"},"views":"3245","content":"සිවිල් ආරක්ෂක දෙපාර්තමේන්තු අධ්‍යක්ෂක ජෙනරාල් චන්ද්‍රරත්න පල්ලේගම ගමන්ගත් රථය අද (08) දහවල් කාර්මික දෝෂයකට ලක්වීම හේතුවෙන් ගිනිගෙන ඇති බව කනගරායන්කුලම පොලිසිය පවසනවා.,,පොලිසිය පැවසූවේ සිවිල් ආරක්ෂක දෙපාර්තමේන්තුවේ අධ්‍යක්ෂක ජනරාල්වරයා ගමන්ගත් වාහනයේ කාර්මික දෝෂයක් හටගෙන අදාළ දෝෂය පරීක්ෂා කරමින් සිටින අවස්ථාවේ වාහනය ගිනිගෙන ඇති බවයි.,,ගින්න හේතුවෙන් වාහනය සම්පූර්ණයෙන් විනාශ වි ඇති අතර එහි ගමන්ගත් අධ්‍යක්ෂක ජනරාල්වරයා ඇතුළු පිරිසට කිසිදු අනතුරක් නොමැති බවද පොලිසිය සදහන් කරයි. සිද්ධිය සම්බන්ධයෙන් කනගරායන්කුලම පොලිසිය වැඩිදුර පරීක්ෂණ මෙහෙයවයි."}
{"title":"රාජ්‍ය බුද්ධි තොරතුරු සේවයේ ප්‍රධානියා ඉවතට ","authors":["දිනුක් හේවාවිතාරණ"],"date":{"year":"2019","month":"06","date":"08"},"views":"3647","content":"රාජ්‍ය බුද්ධි තොරතුරු සේවාවේ ප්‍රධානියා වශයෙන් කටයුතු කළ නියෝජ්‍ය පොලිස්පති සිසිර මෙන්ඩිස් මහතා අද (08) සිය තනතුරෙන් ඉල්ලා අස්වූ බවට වාර්තා වනවා.,,කෙසේ වුවත් ඊයේ (07) පොලිස් ප්‍රධානින් සමග පැවති සාකච්ජාවක් අතරවාරයේදී අදහස් දක්වමින් ජනාධිපති මෛත්‍රිපාල සිරිසේන මහතා ප්‍රකාශ කර සිටියේ නියෝජ්‍ය පොලිස්පති සිසිර මෙන්ඩිස්ව සේවාවෙන් ඉවත් කර ඇති බවයි. ,,මෙහිදී වැඩිදුරටත් අදහස් දැක්වූ ජනාධිපතිවරයා කියා සිටියේ \"මේ දක්වා පාර්ලිමේන්තු තේරීම් කාරක සභාව හමුවේ සාක්ෂි ලබාදුන්නේ සේවයෙන් ඉවත් කර තිබෙන නිලධාරීන් බවත් සිසිර මෙන්ඩිස්ද සේවයෙන් ඉවත් කර ඇති බව ප්‍රකාශ කර සිටියේ. එමෙන්ම සේවයේ නියුතු කිසිදු නිලධාරියෙකු තේරීම් කාරක සභාව හමුවේ සාක්ෂි ලබාදීමට එවන්නේ නැති බවට තමන් කතානායකවරයා වෙත දැනුම් දී ඇති බවත්, ඒ සදහා වන වගකීම තමන් ගන්නා බවයි\"."}
{"title":"ලොව වේලාවටම වැඩ කරනා ගුවන් සේවය ලෙස 'ශ්‍රී ලංකන්' ජාත්‍යන්තර සම්මාන දිනයි","authors":["ටී. කේ. ජී කපිල"],"date":{"year":"2019","month":"06","date":"08"},"views":"2117","content":"ලොව වඩාත්ම නියමිත වේලාවට ගුවන් මෙහෙයුම් වැඩි වශයෙන් සිදු කළ ගුවන් සේවය ලෙස ශ‍්‍රී ලන්කන් ගුවන් සේවය ඇගයීමට ලක්ව තිබෙනවා. ,,ඒ, ජාත්‍යන්තර සමීක්ෂණකින්. ශී‍්‍ර ලන්කන් ගුවන් සේවය මෙලෙස ඇගයීමට ලක්වූ දෙවන අවස්ථාව මෙය වනවා.,, 2019 වසරේ මැයි මාසයේදී සියයට 91 යි දශම 3 යි 7 ක ප‍්‍රතිශතයක් ශී‍්‍ර ලන්කන් ගුවන් සේවය නියමිත වේලාවට ගුවන් මෙහෙයුම් සිදුකර තිබෙනවා. ,,ශී‍්‍ර ලන්කන් ගුවන් සමාගමේ කේන්‍ද්‍රස්ථානය වන කටුනායක බණ්ඩාරණායක ජාත්‍යන්තර ගුවන් තොටුපොලේ ආරක්‍ෂාව ඉහළ නංවා ඇති අවස්ථාවක මෙවැනි ඇගයීමක් හිමිවීම විශේෂත්වයක්."}
{"title":"නිමාලි - නදීෂා - සුමේධ පදක්කම් 03ක් දිනා දෙයි ","authors":["කසුන් කැළුම්"],"date":{"year":"2019","month":"06","date":"08"},"views":"1788","content":"චීනයේ පැවැත්වෙන ආසියානු ග්‍රොන් ෆී මළල කී‍්‍රඩා තරගාවලියේ දෙවන අදියරේදී තවත් පදක්කම් 3 ක් දිනා ගැනීමට ශී‍්‍ර ලංකාව සමත් වුණා.,,මීටර් 800 කාන්තා ධාවන ඉසව්වට එක් වූ නිමාලි ලියනාරච්චි එම ඉසව්වේ රිදී පදක්කම දිනාගත්තා.,,මීටර් 400 කාන්තා ධාවන ඉසව්වට එක් වූ නදීෂා රාමනායක ශී‍්‍ර ලංකාවට ලෝකඩ පදක්කම දිනා දීමට සමත් වුණා.,,පිරිමි හෙල්ල විසි කිරීමේ ඉසව්වට එක්වූ සුමේධ රණසිංහ ශී‍්‍ර ලංකාවට තවත් ලෝකඩ පදක්කමක් දිනා දුන්නා."}
{"title":"රජයේ වෛද්‍ය නිලධාරීන්ගේ සංගමය විරෝධතා සතියක් ප‍්‍රකාශයට පත් කරයි","authors":["කසුන් කැළුම්","සජිත් තිලකරත්න"],"date":{"year":"2019","month":"06","date":"08"},"views":"2385","content":"රජයේ වෛද්‍ය නිලධාරීන්ගේ සංගමය එළඹෙන සතිය විරෝධතා සතියක් ලෙස ප‍්‍රකාශයට පත් කර තිබෙනවා. සෞඛ්‍ය ක්‍ෂේත‍්‍රයේ පවතින ගැටළු කිහිපයක් මුල්කර ගනිමින් මෙම විරෝධතා සතිය ප‍්‍රකාශයට පත් කළ බවයි රජයේ වෛද්‍ය නිලධාරීන්ගේ සංගමයේ විධායක කමිටු සාමාජික වෛද්‍ය ප‍්‍රසාද් කොළඹගේ පැවසුවේ.,,,,මෙම විරෝධතා සතිය ඇතුළත සිය ගැටළුවලට විසදුම් නොලැබෙන්නේ නම් ඉදිරියේදී වෘත්තීය කි‍්‍රයාමාර්ගයකට එළඹෙන බවයි මෙහිදී ප‍්‍රකාශ කෙරුණේ."}
{"title":"බදියුදීන්ගේ පැමිණිල්ල ගැන SB කතා කරයි","authors":["දිල්ශාන් තුෂාර "],"date":{"year":"2019","month":"06","date":"08"},"views":"2095","content":"තමන්ට සහ පාර්ලිමේන්තු මන්තී‍්‍ර විමල් වීරවංශට එරෙහිව හිටපු අමාත්‍ය රිෂාඞ් බදියුදීන් පොලිස් මූලස්ථානය වෙත ඉදිරිපත් කළ පැමිණිල්ල පදනම් විරහිත බව පාර්ලිමේන්තු මන්තී‍්‍ර එස්. බී. දිසානායක පවසනවා.,,ඔහු ඒ පිළිබඳව මෙලෙස කරුණු දැක්වුවා. එහිදී \"මෙය විකෘති මනසකින් කළ චෝදනාවක් විදිහටයි මම දකින්නේ\" යනුවෙන් සඳහන් කළා.,,,,හිටපු අමාත්‍ය රිෂාඞ් බදියුදින් මේ වනවිට මුස්ලිම් ජනතාවද අපහසුතාවට පත් කරමින් සිටින බවයි පාර්ලිමේන්තු මන්තී‍්‍ර එස්. බී. දිසානායක වැඩිදුරටත් පැවසුවේ."}
{"title":"රථ වාහන වැරදි 6 ගැන බස් සංගම් පැහැදිළි කිරීමක් ඉල්ලයි","authors":["දිල්ශාන් තුෂාර "],"date":{"year":"2019","month":"06","date":"08"},"views":"1777","content":"හඳුනාගත් රථ වාහන වැරදි 6 ක් සඳහා දඩ මුදල රුපියල් 25,000 දක්වා ඉහළ නැංවීමට පාර්ලිමේන්තු අනුමැතිය හිමි  වුවද එම වැරදි කිහිපය සම්බන්ධයෙන් තවදුරටත් පැහැදිලි කිරීමක් අවශ්‍ය බව බස් සංගම් පවසනවා.,,මේ සම්බන්ධයෙන් ඉදිරියේදී ප‍්‍රවාහන අමාත්‍යාංශයෙන් සහ අදාළ පාර්ශ්වවලින් විමසීමක් සිදුකරන බවයි ලංකා පෞද්ගලික බස් හිමියන්ගේ සංගමයේ සභාපති ගැමුණු විජේරත්න කියාසිටියේ.,,රථ වාහන දඩය වැඩි කිරීමට පෙර මාර්ගවල නිසි සංවර්ධනයක් සිදුකළ යුතු බවයි අන්තර් පළාත් පෞද්ගලික බස් සංගමයේ සභාපති සරත් විජිත කුමාර කියාසිටියේ."}
{"title":"රිය අනතුර නිසා ළමුන් මිය යෑමෙන් ප්‍රදේශවාසීන් නොසන්සුන් වෙයි (PHOTOS)","authors":["කාංචන කුමාර ආරියදාස"],"date":{"year":"2019","month":"06","date":"08"},"views":"5612","content":"අද (08) උදෑසන 7.50ට පමණ කැකිරාව කොරොසගල්ල හන්දිය අසළදී දඹුල්ල දෙස සිට කැකිරාව දෙසට ධාවනය කළ කැබ් රථයක් මාර්ගය අයිනේ සිටි ළමුන් සිවු දෙනෙකුගේ ගැටී අනතුරක් සිදුව තිබුණා.,,අනතුරෙන් බරපතල තුවාල ලැබූ ළමුන් සිවුදෙනා කැකිරාව රෝහලට ඇතුළත් කිරීමෙන් පසු ඉන් තිදෙනෙකු මිය ගොස් තිබෙනවා.,,මෙලෙස මියගොස් ඇත්තේ කේ.පී එරන්ද ඒෂාන් තිලකරත්න නැමැති වයස අවුරුදු 14ක දරුවෙක්, ඉමන්ත පසිදු හේරත් නැමැති වයස අවුරුදු 15ක දරුවෙක් සහ අචින්ත ලක්ෂාන් හේරත් නැමැති වයස අවුරුදු 16ක දරුවෙක් වනවා.,,අනතුරෙන් පසු වයස අවුරුදු 54ක් වූ කැබ් රථයේ රියදුරා පළා යමින් සිටියදී ඉපලෝගම පොලිසිය විසින් අත්අඩංගුවට ගෙන තිබෙනවා."}
{"title":"එංගලන්තය සහ බංග්ලාදේශය අද පිටියට","authors":["කසුන් කැළුම්"],"date":{"year":"2019","month":"06","date":"08"},"views":"1699","content":"ලෝක කුසලාන කි‍්‍රකට් තරගාවලියේ තවත් තරගයක් කාඩිෆ්හිදී අද (08) පැවැත්වෙනවා.,,ඒ, සත්කාරක එංගලන්තය සහ බංග්ලාදේශය අතරයි.,,මෙවර තරගාවලියේ මේ දක්වා තරග දෙක බැගින් සහභාගි වූ එංගලන්තය සහ බංග්ලාදේශය ඉන් එක් තරගය බැගින් ජය ගත්තා.,,එංගලන්තය මේ වනවිට ප‍්‍රසාද ලකුණු සටහනේ පසු වන්නේ 6 වන ස්ථානයේයි. බංග්ලාද්ශ කණ්ඩායම එම සටහනේ 8 වන ස්ථානයේ පසු වනවා. ප‍්‍රසාද ලකුණු සටහනේ පෙරමුණේ පසුවන්නේ නවසීලන්ත කණ්ඩායමයි.  ඕස්ටේ‍්‍රලියානු කණ්ඩායම එම සටහනේ දෙවන ස්ථානයේ පසුවන අතර ශී‍්‍ර ලංකාව එහි 3 වන ස්ථානයට හිමිකම් කියනවා.,,ශී‍්‍ර ලංකාව සහ පාකිස්තානය අතර ඊයේ (07) පැවැත්වීමට නියමිතව තිබූ තරගය වර්ෂාව හේතුවෙන් අතහැර දැමුණු අතර ඒ අනුව දෙපිළටම එක් ප‍්‍රසාද ලකුණ බැගින් හිමි වුණා."}
{"title":"නේත‍්‍රාභිවන්දනා මහා ධාතු නමස්කාර පිංකමට දෙවන දිනටත් සැදැහැවතුන් රැසක් (UPDATE)","authors":["කසුන් කැළුම්","සජිත් තිලකරත්න"],"date":{"year":"2019","month":"06","date":"08"},"views":"1805","content":"අනාරක්ෂිත බව පහව ගොස් රටට යහපතක් වේවායි සෙත් පතමින් පොසොන් පුර පසලොස්වක පොහොය නිමිත්තෙන් නෙත් එෆ් එම් රේඩියෝව සංවිධාන කරන නේත්‍රාභිවන්දනා මහා ධාතු නමස්කාරය අකුරැස්ස දීගල, ශ්‍රී වර්ධන පිරිවෙන් විහාරස්ථානයේදී මේවනවිටත් පැවැත්වෙනවා. ඒ දෙවන දිනටයි. ඒ පිළිබඳ නවතම තොරතුරු දැන ගැනීමට අප සම්බන්ධ කර ගත්තා නෙත් විශේෂ නියෝජිත දර්ශන බණ්ඩාර. ,,,,නේත්‍රාභිවන්දනා ධාතු නමස්කාරයට එක්වූ සැදැහැවතුන් කිහිප දෙනෙකු නෙත් නිවුස් වෙත මෙලෙස අදහස් පළ කළා.,,,,නේත්‍රාභිවන්දනා මහා ධාතු නමස්කාරයේදී වන්දනාවට පාත්‍ර වන ධාතූන් වහන්සේ හෙට (09) පෙරවරුවේ යක්කල ශ්‍රී අබේසේකරාරාම විහාරස්ථානය වෙත වැඩම කරවනවා.,,පස්වරු 01 සිට එම විහාරස්ථානයේදී ධාතූන් වහන්සේ වැඳ පුදා ගැනීමට මහජනතාවට අවස්ථාව හිමිවනු ඇති. එරංග සේනානායක පදනම, විහාරස්ථ දායක සභාව, යක්කල ව්‍යාපාරික ප්‍රජාව සහ ගම්පහ මහ නගර සභාව ඒ සඳහා සංවිධාන ශක්තිය ලබා දෙනවා. , ,,...............................................................,,නේත‍්‍රාභිවන්දනා මහා ධාතු නමස්කාර පිංකමට සැදැහැවතුන් රැසක් (UPDATE),,(08-06-2019 12:40),,අකුරැස්ස දීගල, ශී‍්‍ර වර්ධන පිරිවෙන් විහාරස්ථානයේ පැවැත්වෙන නේත‍්‍රාභිවන්දනා මහා ධාතු නමස්කාරයට එක්වීම සඳහා සැදැහැවතුන් රැසක් එම විහාරස්ථානය වෙත පැමිණෙමින් සිටිනවා. අනාරක්ෂිත බව පහව ගොස් රටට යහපතක් වේවායි සෙත් පතමින් මෙම පිංකම සංවිධානය කර තිබෙනවා.,,පොසොන් පුර පසලොස්වක පොහොය මූලික කරගනිමින් නෙත් එෆ්. එම්. රේඩියෝව සංවිධාන කරන මෙම පිංකම පිළිබඳ අදහස් දක්වන අකුරැස්ස, දීගල ශී‍්‍ර වර්ධන පිරිවෙන් විහාරස්ථානයේ විහාරාධිපති සීනිපැල්ලේ විමලරතන හිමියන් සඳහන් කරන්නේ මෙම අවස්ථාව මහත් අගය කොට සැලකිය යුත්තක් බවයි.,,,,නේත‍්‍රාභිවන්දනා ධාතු නමස්කාරයට එක්වූ සැදැහැවතුන් කිහිප දෙනෙකුද නෙත් නිවුස් වෙත අදහස් පළ කළා. එහිදී සිය ප්‍රදේශයේදී ලැබුණු මෙම අවස්ථාව පිළිබඳව සතුටු වන බවත් ඊට ගෞරව කරන බවත් සඳහන් කළා. ,,,,මෙලෙස සැදැහැවතුන්ට වන්දනා කිරීමට අවස්ථාව උදාවන්නේ නෙල්ලිගල ජාත්‍යන්තර බෞද්ධ මධ්‍යස්ථානයේ ශාක්‍යසිංහ සුගන්ධ කුටියේ වැඩසිටින බුදුරජාණන් වහන්සේගේ ශ‍්‍රී සර්වඥ ධාතුන් වහන්සේ සහ මහ රහතන් වහන්සේගේ ධාතුන් වහන්සේ.,,අකුරැස්ස, දීගල, ශී‍්‍ර වර්ධන පිරිවෙන් විහාරස්ථානයට වැඩම කරවූ ධාතූන් වහන්සේ හෙට (09) අලුයම දක්වා සැදැහැවතුන්ට නමස්කාර කිරීම සදහා අවස්ථාව හිමිවනවා.,,ඉන් අනතුරුව ධාතූන් වහන්සේ හෙට යක්කල අබේසේකරාරාමය විහාරස්ථානය වෙත වැඩම කෙරෙන අතර එහිදී ලබන 10 වැනිදා දක්වා ධාතූන් වහන්සේ වැද පුදා ගැනීමට සැදැහැවතුන්ට අවස්ථාව හිමි වනවා.,,අනතුරුව ධාතූන් වහන්සේ ලබන 11 වැනිදා මොණරාගල, බුත්ගිරියගල්ල සුදර්මානන්ද විහාරස්ථානයට වැඩම කෙරෙනවා. ,,එහිදී පසුදින දක්වා සැදැහැවතුන්ට ධාතූන් වහන්සේ වැදපුදා ගැනීමට අවස්ථාව හිමි වනවා. ලබන 13 වැනිදා සිට 17 වැනිදා දක්වා මහරගම ජාතික තරුණ සේවා සභා පරිශ‍්‍රයේදී නේත‍්‍රාභිවන්දනා මහා ධාතු නමස්කාරය පැවැත්වීමටයි සියලූ කටයුතු සූදානම් කර ඇත්තේ., ,,-------------------------,,නේත‍්‍රාභිවන්දනා මහා ධාතු නමස්කාරයේ දෙවැනි දිනය අද (UPDATE) (PHOTOS),,(08-06-2019 08:27),, ,,අනාරක්ෂිත බව පහව ගොස් රටට යහපතක් වේවායි සෙත් පතමින් පොසොන් පුර පසලොස්වක පොහොය නිමිත්තෙන් නෙත් එෆ්. එම්. රේඩියෝව සංවිධාන කරන නේත‍්‍රාභිවන්දනා මහා ධාතු නමස්කාරය දෙවන දිනටත් අකුරැස්ස දීගල, ශී‍්‍ර වර්ධන පිරිවෙන් විහාරස්ථානයේ අද (08) පැවැත්වෙනවා.,,,,නෙල්ලිගල ජාත්‍යන්තර බෞද්ධ මධ්‍යස්ථානයේ ශාක්‍යසිංහ ශ‍්‍රී සුගන්ධ කුටියේ වැඩසිටින බුදුරජාණන් වහන්සේගේ ශ‍්‍රී සර්වඥ ධාතුන් වහන්සේ සහ මහ රහතන් වහන්සේගේ ධාතුන් වහන්සේ මෙහිදී සැදැහැවතුන්ට වන්දනාමාන කිරීමට අවස්ථාව උදාවනවා. ,,අකුරැස්ස, දීගල, ශී‍්‍ර වර්ධන පිරිවෙන් විහාරස්ථානයට වැඩම කරවූ ධාතූන් වහන්සේ හෙට (09) අලුයම දක්වා සැදැහැවතුන්ට නමස්කාර කිරීම සඳහා අවස්ථාව හිමිවනවා. ,,ඉන් අනතුරුව ධාතූන් වහන්සේ යක්කල අබේසේකරාරාමය විහාරස්ථානය වෙත වැඩම කිරීම සිදු වනවා. ලබන 13 වැනිදා සිට 17 වැනිදා දක්වා මහරගම ජාතික තරුණ සේවා සභා පරිශ‍්‍රයේදී නේත‍්‍රාභිවන්දනා මහා ධාතු නමස්කාරය පැවැත්වීමටයි සියලූ කටයුතු සූදානම් කර ඇත්තේ.,,,,,,,,,,,,,,,,,,,,,,,,,,,,,,,,,,සාධු නාද මැද නේත‍්‍රාභිවන්දනා ධාතූන් වහන්සේ අකුරැස්සට (UPDATE/PHOTOS)"}
{"title":"අපිරිසිදුකම නිසා දුම්රිය එපා වෙයි","authors":["හේමන්ත කහවලගේ","නිශාන් ද සිල්වා"],"date":{"year":"2019","month":"06","date":"08"},"views":"9","content":"ඇතැම් දුම්රිය මැදිරිවල කැරපොත්තන් ඇතුළු කෘමි සතුන් සිටීම හේතුවෙන් එහි ගමන් ගන්නා දෙස් විදෙස් මගීන් දැඩි දුෂ්කරතාවට පත්වීමේ සිද්ධින් කිහිපයක් පිළිබඳ නෙත් නිවුස් වෙත වාර්තා වනවා.,,කොළඹ සිට ති‍්‍රකුණාමලය බලා ධාවනය වූ රාති‍්‍ර තැපැල් දුම්රියේ ඇතැම් මැදිරිවල දැඩි දුර්ගන්ධයක් සහ කැරපොත්තන් වැනි කෘමීන්ද සිටීම හේතුවෙන් එහි ගමන් ගත් විදෙස් සංචාරකයින් ඇතුළු මගීන් රැසක් අපහසුතාවට පත් වුණා.,,කොළඹ සිට ති‍්‍රකුණාමලය දක්වා ධාවනය වූ රාතී‍්‍ර තැපැල් දුම්රියේ එවැනි සිදුවීමකට මුහුණ දුන් මගියෙකු නෙත් නිවුස් වෙත ඒ පිළිබද විස්තර ලබා දුන්නා.,,එහිදී ඔහු \"මේ ගැටලුව ඉවසගන්න බැරුව ඒ පිළිබඳ දුම්රියේ සිටි නිලධාරීන්ට දැනුම්දුන්නා. ඒගොල්ලොත් කිව්වේ...අපි කොච්චර පැමිණිළි කළත් මේවා හැදෙන්නේ නෑ කියලයි.\" යනුවෙන්ද සඳහන් කළා.,,,,මෙම ගැටළුව සම්බන්ධයෙන් නෙත් නිවුස් දුම්රිය දෙපාර්තමේන්තුවෙන් විමසීමක් කළා. එහි දුම්රිය ගමනා ගමන අධිකාරී ගාමිණී සෙනෙවිරත්න පැවසුවේ දුම්රිය මැදිරිවල පිරිසිදුභාවය රැක ගැනීම සඳහා ඉදිරියේදී ක‍්‍රමවත් වැඩපිළිවෙලක් සකස් කරන බවයි.,,විදෙස් සංචාරකයින් ශී‍්‍ර ලංකාවට පැමිණීමේ අඩුවක් දක්නට ලැබෙන මෙම කාලසීමාවේදී දැනට මෙරට සිටින විදෙස් සංචාරකයින්ට උපරිම පහසුකම් ලබාදීම බලධාරීන් සතු වගකීමක් බව නෙත් නිවුස් බලධාරීන්ට යළි සිහි කැඳවනවා."}
{"title":"ජාතික ආරක්‍ෂාව තහවුරු කිරීමට නම් බුදුදහමේ ප‍්‍රතිපත්ති විකෘති නොකළ යුතු බව සජිත් කියයි","authors":["දිල්ශාන් තුෂාර "],"date":{"year":"2019","month":"06","date":"08"},"views":"2076","content":"ජාතික ආරක්‍ෂාව තහවුරු කිරීමට නම් බුදුදහමේ ප‍්‍රතිපත්ති විකෘති නොකර අකුරටම එය කි‍්‍රයාත්මක කරමින් රටේ ජාතික සමගිය ඇති කළයුතු බව අමාත්‍ය සජිත් පේ‍්‍රමදාස පවසනවා.,,සිංහල බෞද්ධ ජනතාව ආරක්‍ෂා කිරීමට සුළු ජාතීන් හා ආගම් විනාශ නොකළ යුතු බවයි අමාත්‍යවරයා කියාසිටියේ. ,,දේශපාලනඥයින් ජාතිය සහ ආගම කේන්‍ද්‍ර කර ගනිමින් දේශපාලනය කිරීම අන්තවාදය නිර්මාණයවීමට ප‍්‍රධානතම හේතුව බවයි අමාත්‍යවරයා මෙහිදී සඳහන් කළේ.,,අමාත්‍ය සජිත් පේ‍්‍රමදාස මෙම අදහස් පළ කළේ කිලිනොච්චිය, පච්චිලයිපල්ලි ප‍්‍රදේශයේ ඉදිකළ ආරාධිනගර් සහ සංජිවිනගර් උදා ගම්මාන ජනතා අයිතියට පත් කිරීමේ උත්සවය අමතමින්."}
{"title":"පොතුවිල් මුහුදු මහා විහාරය ආශ්‍රිත මාර්ගවලටත් අරාබි නම් දාලා","authors":["හේමන්ත කහවලගේ","ලහිරු කපුගේ "],"date":{"year":"2019","month":"06","date":"08"},"views":"2911","content":"පොතුවිල් මුහුදු මහා විහාරය ආශි‍්‍රත මාර්ග කිහිපයකට අරාබි නම් යොදා ඇතැයි පොතුවිල් මුහුදු මහා විහාරයේ විහාරාධිපති, නැගෙනහිර පළාතේ ප‍්‍රධාන සංඝනායක පූජ්‍ය වරකාපොල ඉන්දසිරි හිමියන් චෝදනා කරනවා.,,මුහුදු මහා විහාරයේ පැරණි මාර්ගයටද අරාබි නමක් යොදා ඇති බවයි උන්වහන්සේ පැවසුවේ.,,,,වහබ්වාදී සහ අන්තවාදී සංවිධානවලට සම්බන්ධ පුද්ගලයින් කිහිප දෙනෙකුද පොතුවිල් මුහුදු මහා විහාරය ආශි‍්‍රත ප‍්‍රදේශයේ සිටින බවයි උන්වහන්සේ මෙහිදී වැඩිදුරටත් සදහන් කළේ."}
{"title":"මුස්ලිම් ඇමතිවරු ඉල්ලා අස්වීම ගැන පාඨලී කණගාටු වෙයි","authors":["හේමන්ත කහවලගේ","දිල්ශාන් තුෂාර"],"date":{"year":"2019","month":"06","date":"08"},"views":"1701","content":"මුස්ලිම් මැති ඇමතිවරුන් සිය ධුරවලින් ඉල්ලා අස්වීමට ගත් තීරණය පිළිබඳ කණගාටු වන බව අමාත්‍ය පාඨලී චම්පික රණවක පවසනවා.,,අමාත්‍යවරයා පෙන්වා දෙන්නේ ඔවුන්ට එරෙහිව චෝදනා එල්ල වී ඇත්නම් ඒවා කඩිනමින් විසඳා රටට හෙළි කිරීම පොලීසියේ සහ ආරක්‍ෂක අංශවල වගකීම බවයි.,,පාඨලී චම්පික රණවක අමාත්‍යවරයා මෙම අදහස් පළ කළේ 'රට හදන - රට රකින ජාතික මග' ව්‍යාපාරයේ මහනුවර පැවති සමුළුව අමතමින්."}
{"title":"හිටපු DIG නාලක සිල්වා දුන් ඇතැම් සාක්‍ෂි ගැටළු සහගතයි - ජනපති කියයි","authors":["සජිත් තිලකරත්න"],"date":{"year":"2019","month":"06","date":"08"},"views":"2543","content":"ත‍්‍රස්ත විමර්ශන කොට්ඨාසයේ හිටපු නියෝජ්‍ය පොලිස්පති නාලක සිල්වා පාර්ලිමේන්තු විශේෂ තේරීම් කාරක සභාව හමුවේ ලබාදුන් ඇතැම් ප‍්‍රකාශ ගැටළු සහගත බව ජනාධිපති මෛතී‍්‍රපාල සිරිසේන මහතා ප්‍රකාශ කර තිබෙනවා.,,පොලිස් දෙපාර්තමේන්තුවේ ජ්‍යෙෂ්ඨ නිලධාරීන් සමග මාසිකව පවත්වන රැස්වීමට ඊයේ (07) පස්වරුවේ ජනාධිපති කාර්යාලයේදී එක්වෙමින් ජනාධිපතිවරයා සඳහන් කර ඇත්තේ පාර්ලිමේන්තු කාරක සභාවක් විසින් බුද්ධි අංශ නිලධාරීන් ගෙන්වා රාජ්‍ය බුද්ධි තොරතුරු මාධ්‍ය ඉදිරියේ අනාවරණය කරවීම තමා කිසිසේත් අනුමත නොකරන බවයි.,,ඉන් සිදුවන්නේ එම නිලධාරීන් පිළිබදව අපරාධකරුවන්ගේ අවධානය යොමුවීම පමණක් බවයි ජනාධිපතිවරයා මෙහිදි සඳහන් කර ඇත්තේ."}
{"title":"සේවයේ නියුතු කිසිදු බුද්ධි අංශ නිලධාරියෙක් කාරක සභාවට ඉදිරිපත් කරන්නේ නෑ, වගකීම භාරගන්නවා : ජනපති","authors":["දිනුක් හේවාවිතාරණ"],"date":{"year":"2019","month":"06","date":"08"},"views":"2298","content":"පාර්ලිමේන්තු කාරක සභාවක් විසින් බුද්ධි අංශ නිලධාරින් ගෙන්වා රාජ්‍ය බුද්ධි තොරතුරු මාධ්‍ය ඉදිරියේ අනාවරණය කරවීම තමා කිසිසේත් අනුමත නොකරන බව ජනාධිපති මෛත්‍රීපාල සිරිසේන මහතා පවසනවා.,,මේ වන තෙක් තේරීම් කාරක සභාවට කැඳවා ඇත්තේ සේවයෙන් ඉවත් කරන ලද නිලධාරින් බවත්, දැනට සේවයේ නිරතව සිටින ආරක්ෂක අංශවලට අයත් කිසිදු නිලධාරියෙක් තේරීම් කාරක සභාවට ඉදිරිපත් නොකරන අතර, එම සියලූදෙනා පිළිබඳ වගකීම තමා භාරගන්නා බව ද ජනාධිපතිවරයා විසින් ප‍්‍රකාශ කර ඇත.,,ජනාධිපති මෛත්‍රීපාල සිරිසේන මහතා මේ බව සඳහන් කළේ පොලිස් දෙපාර්තමේන්තුවේ ජ්‍යෙෂ්ඨ නිලධාරින් සමඟ මාසිකව පැවැත්වෙන රැස්වීම අද (07දා) පස්වරුවේ ජනාධිපති කාර්යාලයේ දී පැවැත්වුණු අවස්ථාවේදී.,,ඉකුත් අප්‍රේල් මස 21 වෙනිදා එල්ල වු ත‍්‍රස්ත ප‍්‍රහාරයට අදාළ මෙහෙයුම්වල දී ජීවිතක්ෂයට පත් වූ පොලිස් නිලධාරින්ගේ පවුල්වලට රුපියල් ලක්ෂ 25 බැගින් මුදල් ප‍්‍රදානයන් ලබාදීම ද එහිදී ජනාධිපතිවරයා අතින් සිදු කෙරුනු අතර එමෙන්ම සයින්දමරුදු ප‍්‍රදේශයේ ත‍්‍රස්තවාදීන් රැදී සිටි ස්ථානය පිළිබඳ දැනුම් දුන් මුස්ලිම් ජාතිකයන් තිදෙනා වෙත ද ලක්ෂ 10 බැගින් මුදල් පරිත්‍යාග කිරීමද එහිදී සිදු කෙරිණි."}
{"title":"දැඩි තින්දුවක් ගන්නා බව ජනාධිපති විශේෂ කැබිනට් රැස්විමේදි ප්‍රකාශ කරයි","authors":["දිනුක් හේවාවිතාරණ"],"date":{"year":"2019","month":"06","date":"07"},"views":"8642","content":"පාස්කු ඉරිදා ප‍්‍රහාරය සම්බන්ධයෙන් සොයා බැලීමට පත් කරන ලද පාර්ලිමෙන්තු විශේෂ කාරක සභාව ජාතික බුද්ධි සේවාව සහ ජාතික ආරක්‍ෂාව ගැන කිසිදු තැකීමක් නොමැතිව දිගින් දිගටම කටයුතු කිරිම සම්බන්ධයෙන් ජනාධිපති මෛත්‍රිපාල සිරිසේන මහතා සිය විරෝධය පළකර තිබෙන බව වාර්තා වනවා.,,ඉදිරියේදිත් කටයුතු සිදුවන්නේ මේ ආකාරයෙන් නම් තමන් කැබිනට් රැස්විම් වලටද ඉදිරියේදි සහභාගි නොවන බවත් ආණ්ඩුවේ කිසිම කටයුත්තකට සහය ලබා නොදෙන බවට ජනාධිපති මෛත‍්‍රීපාල සිරිසේන මහතා අද (07) පැවති විශේෂ කැබිනට් රැස්වීමේදී ප‍්‍රකාශ කර ඇති බවට වාර්තා වනවා.,,බුද්ධි අංශ නිලධාරින් ප්‍රසිද්ධියේ කැදවා ඔවුන්ගෙන් මාධ්‍ය හමුවේ බුද්ධි තොරතුරු විමසිම මගින් බුද්ධි අංශ සාමාජිකයින් මෙන්ම රටේ ජාතික ආරක්ෂාවටද එය දැඩි අනතුරුදායක තත්ත්වයක් ඇතිවන බවට මෙහිදි ජනාධිපතිවරයා ප්‍රකාශ කර ඇති බව සදහන්.,,පාස්කු ඉරිදා ප‍්‍රහාරය පිළිබඳව ශ්‍රේෂ්ඨාධිකරණය හමුවේ මේවන විට පෙත්සම් කිහිපයක්ම විභාග කරන අවස්ථාවක තේරීම් කරක සභාවේ කටයුතු එම පෙත්සම් විභාගයට බාධාවක් බව නීතීපතිවරයා දැනුම් දී ඇති බවත්, නිතිපතිවරයාගෙන් ලද එම වාර්තාව කතානායකවරයා වෙත යොමු කොට ඇති නමුත් මෙතෙක් එයට ප‍්‍රතිචාරයක් ලැබී නැති බවටද ජනාධිපතිවරයා කැබිනට් රැස්විමේදි ප්‍රකාශ කර ඇති බව වාර්තා වේ."}
{"title":"ශ්‍රී ලංකාව සහ පාකිස්තානය අතර තරගය අතහැර දැමේ","authors":["කසුන් කැළුම්"],"date":{"year":"2019","month":"06","date":"07"},"views":"2777","content":"ලෝක කුසලාන කි‍්‍රකට් තරගාවලියේ අද පැවැත්වීමට නියමිතව තිබූ ශී‍්‍ර ලංකාව සහ පාකිස්තානය අතර තරගය වර්ෂාව හේතුවෙන් අතහැර දැමුණා. ,,තරගය පැවැත්වීමට නියමිතව තිබූ බි‍්‍රස්ටල් කී‍්‍රඩාංගණය සහ ඒ අවට ප‍්‍රදේශයට අද උදෑසන සිට වැසි පතිත වුණා. පිටියේ පවතින තෙත බරිත තත්ත්වය හේතුවෙන් තරගය අතහැර දැමීමටයි විනිසුරුවන් තීරණය කළේ. ,,ඒ අනුව දෙපිළටම මෙහිදී එක් ප‍්‍රසාද ලකුණ බැගින් හිමි වුණා. එම ප‍්‍රසාද ලකුණත් සමග ශී‍්‍ර ලංකාව ප‍්‍රසාද ලකුණු 3 ක් ලබා එම සටහනේ පසුවන්නේ 3 වන ස්ථානයේයි.,,ලෝක කුසලාන කි‍්‍රකට් තරගාවලියේ ශී‍්‍ර ලංකාව සහභාගි වන මීළග තරගය ලබන 11 වනදා බංග්ලාදේශයට එරෙහිව පැවැත්වෙනු ඇති."}
{"title":"රිෂාඩ්, සාලි හා හිස්බුල්ලාට එරෙහිව අදත් පැමිණිලි","authors":["කසුන් කැළුම්"],"date":{"year":"2019","month":"06","date":"07"},"views":"1722","content":"හිටපු අමාත්‍ය රිෂාඞ් බදියුදීන්ට එරෙහිව පාර්ශව රැසක් අද පොලිස් මූලස්ථානය සහ අපරාධ පරීක්‍ෂණ දෙපාර්තමේන්තුව වෙත පැමිණිලි ඉදිරිපත් කළා. එස් බී දිසානායක සහ ඩිලාන් පෙරේරා යන පාර්ලිමේන්තු මන්තී‍්‍රවරුන් එලෙස පැමිණිලි ඉදිරිපත් කිරීමෙන් පසු මාධ්‍ය වෙත මෙලෙස අදහස් පළ කළා.,, ,,,,මේ අතර හිටපු අමාත්‍ය රිෂාඞ් බදියුදීන් සහ හිටපු ආණ්ඩුකාරවරුන් වන අසාද් සාලි, එම් එල් ඒ එම් හිස්බුල්ලාට එරෙහිව සත්‍ය ගවේෂකයෝ සංවිධානය අද පොලිස් මූලස්ථානය වෙත පැමිණිලි ඉදිරිපත් කළා. ,,ඒ එහි කැදවුම්කරු නීතිඥ පේ‍්‍රමනාත් සී දොලවත්ත විසින්.,, ,,,,මේ අතර රාවණ බලය සංවිධානයද හිටපු අමාත්‍ය රිෂාඩ් බදියුදීන්ට එරෙහිව අපරාධ පරීක්‍ෂණ දෙපාර්තමේන්තුවට අද පැමිණිල්ලක් ඉදිරිපත් කළා."}
{"title":"මෝදිගේ පැමිණීම මෙරට ආරක්ෂාව සහතික වී ඇති බවට සහතිකයක්","authors":["කසුන් කැළුම්","දිල්ශාන් තුෂාර"],"date":{"year":"2019","month":"06","date":"07"},"views":"1526","content":"ඉන්දීය අග‍්‍රාමාත්‍ය නරේන්ද්‍ර මෝදිගේ ශී‍්‍ර ලංකා සංචාරය මෙරට ආරක්‍ෂාව තහවුරු වී ඇති බවට ලබාදෙන පණිවිඩයක් බව අග‍්‍රාමාත්‍ය රනිල් වික‍්‍රමසිංහ මහතා පවසනවා. ,,පොසොන් උත්සවය සැමරීම සම්බන්ධයෙන් අරලියගහ මන්දිරයේ අද පැවති සාකච්ඡාවාට එක්වෙමින් අග‍්‍රාමාත්‍යවරයා මෙම අදහස් පළ කළා.,,,,මේ එහිදි වැඩිදුරටත් අදහස් දැක්වූ අග‍්‍රාමාත්‍ය රනිල් වික‍්‍රමසිංහ මහතා."}
{"title":"මහ බැංකු බැඳුම්කර සිදුවීමේ විත්තිකරුවන්ට නඩු පැවරීමට නීතිපති අවසර ඉල්ලයි","authors":[" එස් දිනේෂ්"],"date":{"year":"2019","month":"06","date":"07"},"views":"1418","content":"මහ බැංකු බැදුම්කර සිද්ධිය සම්බන්ධයෙන් හිටපු මහබැංකු අධිපති අර්ජුන් මහේන්ද්‍රන් ඇතුළු දස දෙනෙකුට එරෙහිව චෝදනා 23 ක් යටතේ අධි චෝදනා ගොණු කිරීම සදහා නීතිපතිවරයා අගවිනිසුරුවරයාගෙන් අද අවසර ඉල්ලා සිටියා. ,,නීතිපතිවරයාගේ සම්බන්ධීකරණ නිලධාරිණි රජයේ නීතිඥ නිශාරා ජයරත්න මෙහිදී දැනුම් දුන්නේ එම සිද්ධියේ බැරෑරුම් බව සහ මින් රටේ ආර්ථිකයට සිදුවූ බලපෑම සැලකිල්ලට ගෙන නීතිපතිවරයා මෙම ඉල්ලීම සිදුකර ඇති බවයි. ,,2015 වසරේ පෙබරවාරි 27 වනදා සිදුවූ බැදුම්කර ගණුදෙනුවට අදාළව හිටපු මහබැංකු අධිපති අර්ජුන් මහේන්ද්‍රන් ඇතුළු විත්තිකරුවන් දස දෙනෙකුට එරෙහිව නීතිපති දෙපාර්තමේන්තුව මේ වනවිට අධි චෝදනා සකස් කර තිබෙනවා. ,,ශී‍්‍ර ලංකා මහ බැංකුවේ හිටපු නියෝජ්‍ය අධිපති පී. සමරසිරි, පර්පචුවෙල් ටෙ‍්‍රෂරිස් සමාගම, එහි හිමිකරු අර්ජුන් ඇලෝසියස්, ප‍්‍රධාන විධායක නිලධාරී කසුන් පලිසේන ඇතුළු පිරිසක් එම නඩුවේ විත්තිකරුවන් ලෙස නම් කර තිබෙනවා."}
{"title":"සිය රජයකින් වඩු මඩු තහනම ඉවත් කරන බවට විපක්ෂයෙන් සහතිකයක්","authors":["සම්පත් කුමාර"," සජිත් තිලකරත්න","කසුන් කැළුම්"],"date":{"year":"2019","month":"06","date":"07"},"views":"1807","content":"අලූතෙන් වඩුමඩු ලියාපදිංචිය නතර කරන බවට ජනාධිපතිවරයා ඊයේ කළ ප‍්‍රකාශයට මොරටුවේ වඩු කාර්මිකයින් අද විරෝධය පළ කළා.,,ඒ, මොරටුව, කුරුස හංදියේදී විරෝධතාවක නිරත වෙමින්. මේ හේතුවෙන් ගාල්ල - කොළඹ ප‍්‍රධාන මාර්ගයේ රථ වාහන ධාවනයට බාධා එල්ල වුණා. මෙම විරෝධතාවට එක්ව සිටි පූජ්‍ය පල්ලෙවෙල විමලධජ හිමියන් මෙලෙස අදහස් පළ කළා.,,,,,මේ අතර පාර්ලිමේන්තු සංකීර්ණයේ අද පැවති මාධ්‍ය හමුවකට එක්වෙමින් පාර්ලිමේන්තු මන්තී‍්‍ර බන්දුල ගුණවර්ධන කියාසිටියේ සිය ඉදිරි රජයකදී මෙම තහනම ඉවත් කිරීමට පියවර ගන්නා බවයි."}
{"title":"නෙත් යු ආර් අ ලීඩර් නායකත්ව පුහුණුව ත්‍රිකුණාමලයට","authors":["ඩිල්ෂාන් මඩවල"],"date":{"year":"2019","month":"06","date":"07"},"views":"1075","content":"ති‍්‍රකුණාමලය සිංහල මධ්‍ය මහා විද්‍යාලයේ පැවැත්වෙන යූ ආර් අ ලීඩර් වැඩසටහනේ මව්පියන් සදහා වූ පුහුණු සැසිය මීට නොබෝ වේලාවකට පෙර අවසන් වුණා. ,,පෙරවරුවේ විද්‍යාලීය ගුරු මණ්ඩලය සදහාද පුහුණු සැසියක් පැවැත්වුණු අතර ඊට සහභාගි වූ ගුරුවරුන් පැවසුවේ වඩා සතුටින් සිය වෘත්තීය ඉටු කිරීමට මෙමගින් ශක්තියක් ලැබුණු බවයි.,, ,,,,යූ ආර් අ ලීඩර් වැඩසටහනේ කොන්දේසි විරහිත ආදරය සෞන්දාර්යාත්මක සැසිය තව නොබෝ වේලාවකින් ආරම්භ වනවා. ,,ති‍්‍රකුණාමලය සිංහල මධ්‍ය මහා විද්‍යාලයේ මෙලෙස පැවැත්වෙන යූ ආර් අ ලීඩර් වැඩසටහනේ 40 වැන්නයි. නෙත් එෆ් එම් රේඩියෝව සහ ලංකා බැංකුව එක්ව යූ ආර් අ ලීඩර් වැඩසටහන සංවිධාන කරනවා."}
{"title":"හකීම් සහ කබීර් හෂිම් ත්‍රස්තවාදය අනුමත කරනවා - රතන හිමි","authors":["කමල් සුරවීර"," දිල්ෂාන් තුෂාර"],"date":{"year":"2019","month":"06","date":"07"},"views":"2382","content":"හිටපු අමාත්‍ය රිෂාඞ් බදියුදීන් සමග ධුරවලින් ඉල්ලා අස්වූ කබීර් හෂිම් සහ රාවුෆ් හකීම් යන හිටපු අමාත්‍යවරුන් ත‍්‍රස්තවාදය අනුමත කරන පිරිසක් බවට ඔප්පු කර අවසන් බව පාර්ලිමේන්තු මන්තී‍්‍ර පූජ්‍ය අතුරලියේ රතන හිමියන් පවසනවා. ,,මල්වතු මහා නායක හිමි බැහැ දැකීමෙන් අනතුරුව මාධ්‍ය වෙත අදහස් දක්වමින් උන්වහන්සේ මේ බව ප‍්‍රකාශ කළා."}
{"title":"ආන්දෝලනාත්මක ලිපිය නිසා පාර්ලිමේන්තුව උණුසුම්","authors":["සජිත් තිලකරත්න"],"date":{"year":"2019","month":"06","date":"07"},"views":"2179","content":"මංගල සමරවීර අමාත්‍යවරයා කොළඹ අගරදගුරු මැල්කම් කාදිනල් රංජිත් හිමිපාණන් පිළිබද චෝදනා කරමින් ශුද්ධෝත්තම ෆ‍්‍රැන්සිස් පාප් වහන්සේට යොමු කර ඇතැයි කියන ලිපියක් සම්බන්ධයෙන්ද විමල් වීරවංශ මන්තී‍්‍රවරයා පාර්ලිමේන්තුවේදී අද අදහස් පළ කළා.,,,,ඊට සභානායක අමාත්‍ය ලක්‍ෂ්මන් කිරිඇල්ල මෙලෙස ප‍්‍රතිචාර දැක්වූ අතර නියෝජ්‍ය කතානායක ආනන්ද කුමාරසිරිද ඊට එක්වුණා.,,,,මංගල සමරවීර අමාත්‍යවරයා කාදිනල් හිමියන් සම්බන්ධයෙන් යම් අදහසක් පළ කර ඇත්නම් එය ආණ්ඩුවේ මතය නොවන බවද කි‍්‍රස්තියානු ආගමික කටයුතු පිළිබද අමාත්‍ය ජෝන් අමරතුංග මෙහිදී ප‍්‍රකාශ කළා. ඒ, පාර්ලිමේන්තු මන්තී‍්‍ර නිමල් ලන්සා යොමුකළ ප‍්‍රශ්නයකට පිළිතුරු ලබාදෙමින්."}
{"title":"වඩු මඩු තහනමට විපක්ෂ නායකගෙන් විරෝධයක්","authors":["කසුන් කැළුම්","සජිත් තිලකරත්න"],"date":{"year":"2019","month":"06","date":"07"},"views":"1625","content":"වඩුමඩු අලූතින් ලියාපදිංචිය තහනම් කිරීමට ගත් තීරණය පිළිබද යළි සළකා බලන්නැයි විපක්‍ෂ නායක මහින්ද රාජපක්‍ෂ මහතා ජනාධිපතිවරයාගෙන් අද ඉල්ලීමක් කළා. ,,ඒ, පාර්ලිමේන්තු සංකීර්ණයේ අද පැවති මාධ්‍ය හමුවකදීයි.,,,,මේ අතර වඩුමඩු අලූතින් ලියාපදිංචිය තහනම් කිරීමට ජනාධිපතිවරයා ගත් තීරණය සම්බන්ධයෙන් මොරටුව වඩු කර්මාන්තයේ නිරත බොහෝ පිරිසක් මොරටුව, කුරුස හන්දියේදී විරෝධතාවකද නිරත වුණා."}
{"title":"ජනපති හදිසි කැබිනට් රැස්විමක් කැදවයි","authors":["දිනුක් හේවාවිතාරණ"],"date":{"year":"2019","month":"06","date":"07"},"views":"2982","content":"ජනාධිපති මෛත්‍රිපාල සිරිසේන මහතා අද (07) රාත්‍රියේ හදිසි කැබිනට් රැස්විමක් කැදවා ඇති බව වාර්තා වනවා.,,ආණ්ඩු පක්ෂය නියෝජනය කරන අමාත්‍යවරයෙක් nethnews.lk වෙත කියා සිටියේ අද රාත්‍රි 7.30ට මෙම කැබිනට් රැස්විම සදහා සහභාගිවන ලෙස දැනුම් දි ඇති බවයි.,,මෙලෙස හදිසි කැබිනට් රැස්විමක් කැදවිමට හේතුව පිළිබදව විමසු විට එම අමාත්‍යවරයා කියා සිටියේ ඒ පිළිබදව තමන් කිසිත් නොදන්නා බවයි."}
{"title":"සමනළ දැනුම පබ්ලිෂර්ස් ආයතනය ශිෂ්‍යත්ව හපනුන් අගයයි","authors":["ලහිරු කපුගේ","සමන්ත කුමාර"],"date":{"year":"2019","month":"06","date":"07"},"views":"343","content":"දිවයිනේ විශිෂ්ඨ ප‍්‍රතිපල ලබා ගනිිමින් පසුගිය වසරේ පැවැති 05 ශ්‍රේණිය ශිෂ්‍යත්ව විභාගය සමත්වූ සිසුන් ඇගයීමේ ත්‍යාග ප‍්‍රදානෝත්සවයක් සමනළ දැනුම පබ්ලිෂර්ස් ආයතනය මගින් ඉකුත් දා සංවිධාන කර තිබුණා.,,ඒ පිළිබඳ කරුණු දැක්වූ සමනළ දැනුම ආයතනයේ මෙහෙයුම් කළමනාකරු"}
{"title":"ඉරානය සමග සාකච්ඡා කිරීමට සූදානම් බව ට‍්‍රම්ප් කියයි","authors":["පවිත්‍රා මදුහර්ෂනි - විදෙස් මාධ්‍ය ඇසුරෙන්"],"date":{"year":"2019","month":"06","date":"07"},"views":"1653","content":"සිය ප‍්‍රබල ප‍්‍රතිවිරුද්ධ මතධාරියෙකු වන ඉරානය සමග සාකච්ඡා කිරීමට සූදානම් බව අමෙරිකානු ජනාධිපති ඩොනල්ඩ් ට‍්‍රම්ප් පවසනවා.,,සිය ප‍්‍රංශ සංචාරය අතරතුරදී ජනාධිපති ඩොනල්ඞ් ට‍්‍රම්ප් මේ බව ප‍්‍රකාශ කළා. අමෙරිකාව පැනවූ සම්බාධක හමුවේ ඉරානය මේවනවිට ජාතියක් ලෙස පරාජයට පත්ව ඇති බවයි අමෙරිකානු ජනාධිපතිවරයා වැඩිදුරටත් පැවසුවේ. එහෙත්, ඉරානය පරාජිත රාජ්‍යයක් කිරීමට තමන්ට උවමනාවක් නොමැති බව ද ජනාධිපති ඩොනල්ඞ් ට‍්‍රම්ප් වැඩිදුරටත් ප‍්‍රකාශ කළා.,,මේවනවිට ඉරානයට අවශ්‍ය වන්නේ සාකච්ඡා මාර්ගයකට එළඹීමට බවත්, තමාද ඒ සඳහා සූදානම් බවත්, ජනාධිපති ඩොනල්ඞ් ට‍්‍රම්ප් පවසනවා. එහෙත්, සාකච්ඡා සඳහා අවතීරණ වන්නේ නම් ඉරානය සිය න්‍යෂ්ටික කි‍්‍රයා අත්හැරිය යුතු බවයි අමෙරිකානු ජනාධිපතිවරයා අවධාරණය කළේ. ,,කෙසේවෙතත් අමෙරිකාව සහ ඉරානය සාකච්ඡාවකට එක්වන්නේ නම් එහි මැදිහත්කරු ලෙස ජපානය කටයුතු කරනු ඇතැයි විදෙස් මාධ්‍ය වාර්තා කළා.,,ඒ සඳහා ඉරානයේ සංචාරය කිරීමට ද ජපන් අග‍්‍රාමාත්‍ය ෂිංසෝ අබේ සූදානමින් සිටන බවයි විදෙස් මාධ්‍ය පවසන්නේ. ෂිංසෝ අබේ එලෙස ඉරානයේ සංචාරයක නිරත වුවහොත් වසර 41කට පසුව ඉරානයට පැමිණෙන පළමු ජපාන අග‍්‍රාමාත්‍යවරයා ද ඔහු වනු ඇති."}
{"title":"පූජිත්ගේ මූලික අයිතිවාසිකම් පෙත්සම ජූනි 24දා සලකා බැලීමට ශ්‍රේෂ්ඨාධිකරණය තීරණය කරයි","authors":["අධිකරණ වාර්තාකරු","සමන්ත කුමාර"],"date":{"year":"2019","month":"06","date":"07"},"views":"1260","content":"තමන් අනිවාර්යයෙන් නිවාඩු යැවීමට එරෙහිව පොලිස්පති පූජිත් ජයසුන්දර ගොනු කළ මූලික අයිතිවාසිකම් පෙත්සම මේ මස 24වනදා සලකා බැලීමට ශ්‍රේෂ්ඨාධිකරණය අද තීරණය කළා.,,ඒ, අදාළ පෙත්සම බුවනෙක අලූවිහාරේ, ප‍්‍රසන්න ජයවර්ධන, එල් ටී බී දෙහිදෙණිය යන ශ්‍රේෂ්ඨාධිකරණ ති‍්‍රපුද්ගල විනිසුරුමඩුල්ල හමුවේ කැඳවූ අවස්ථාවේදීයි.,,නීතිපතිවරයා වෙනුවෙන් පෙනීසිටි අතිරේක සොලිසිටර් ජනරාල් ඉන්දිකා දෙව්මිණි ද සිල්වා අධිකරණයෙන් ඉල්ලා සිටියේ මෙම පෙත්සම සම්බන්ධයෙන් තමන්ට නීතිපති උපදෙස් ලබා ගැනීමට අවශ්‍ය බැවින් පෙත්සම වෙනත් දිනයක විභාගයට ගන්නා ලෙසයි. ,,පොලිස්පතිවරයා වෙනුවෙන් පෙනී සිටි නීතීඥවරයා අධිකරණය හමුවේ කියා සිටියේ තම සේවාදායකයාගේ අයිතිවාසිකම් දිනෙන් දින උල්ලංඝණය වන බැවින් මෙම පෙත්සම කඩිනමින් විභාග කළ යුතු බවයි.,,ඒ අනුව ජූනි 24වනදා පෙත්සම විභාගයට ගැනීමට විනිසුරු මඩුල්ල තීරණය කළා."}
{"title":"ශ‍්‍රීලනිපය සහ පොහොට්ටුව අතර සාකච්ඡාව අවසන් (UPDATE)","authors":["සමන්ත කුමාර","ලහිරු කපුගේ"],"date":{"year":"2019","month":"06","date":"07"},"views":"3309","content":"නව සන්ධානයක් ගොඩනැගීම වෙනුවෙන් ශ‍්‍රී ලංකා නිදහස් පක්ෂය සහ ශ‍්‍රී ලංකා පොදුජන පෙරමුණ අතර එළඹෙන 17වනදා තවත් සාකච්ඡා වටයක් පැවැත්වීමට තීරණය වී තිබෙනවා.,,ඒ, දෙපාර්ශවය අතර විපක්ෂ නායක කාර්යාලයේ අද පැවැති සාකච්ඡා වටයේදීයි.,,නව සන්ධානයක් ගොඩ නැගීම සඳහා දෙපාර්ශවය අතර අද සාකච්ඡා පැවැත්වුණේ පස්වන වරටයි.,,කඩිනමින් නව සන්ධානයක් පිහිටුවීම සම්බන්ධයෙන් තීරණයක් ගැනීමට අද පැවැති සාකච්ඡාවේදී දෙපාර්ශවය අදහස් හුවමාරු කර ගත් බව ශ‍්‍රී ලංකා නිදහස් පක්ෂයේ හිටපු මහ ලේකම් මහාචාර්ය රෝහණ ලක්ෂ්මන් පියදාස නෙත් නිවුස් වෙත කියා සිටියා. ,----------------------------------------------------------------------------------------------,,නව සන්ධානයක් ගැන පොහොට්ටුව සහ ශ‍්‍රීලනිපය තවත් සාකච්ඡාවක,,07-06-2019 12:34,,නව සන්ධානයක් ගොඩනැගීම වෙනුවෙන් ශ‍්‍රී ලංකා නිදහස් පක්ෂය සහ ශ‍්‍රී ලංකා පොදුජන පෙරමුණ අතර තවත් සාකච්ඡා වටයක් අද පෙරවරුවේ ආරම්භ වුණා.,,ඒ, විපක්ෂ නායක කාර්යාලයේදීයි. නව සන්ධානයක් ගොඩනැගීම වෙනුවෙන් දෙපාර්ශවය අතර පවත්වන පස්වන සාකච්ඡා වටය මෙයයි.,,පෙරවරු 10 ට පමණ සාකච්ඡාව ආරම්භ වූ අතර ශ‍්‍රී ලංකා නිදහස් පක්ෂය නියෝජනය කරමින් එහි මහ ලේකම් දයාසිරි ජයසේකර, පාර්ලිමේන්තු මන්තී‍්‍ර තිලංග සුමතිපාල සහ හිටපු මහ ලේකම් රෝහණ ලක්ෂ්මන් පියදාස ඊට එක්ව සිටිනවා.,,ශ‍්‍රී ලංකා පොදුජන පෙරමුණ වෙනුවෙන් සාකච්ඡුාවට එක්ව සිටින්නේ එහි සභාපති මහාචාර්ය ජී එල් පීරිස්, පාර්ලිමේන්තු මන්තී‍්‍ර ඩලස් අලහප්පෙරුම සහ ජ්‍යෙෂ්ඨ කථිකාචාර්ය ජගත් වැල්ලවත්තයි."}
{"title":"සමාජ ජාල වල හුවමාරු වන ලිපිය බොරු - ඇමති මංගල කියයි","authors":["ප්‍රනීත් කරුණාරත්න"],"date":{"year":"2019","month":"06","date":"07"},"views":"4204","content":"අති උතුම් මැල්කම් රංජිත් කාදිනල් හිමියන් පිළිබඳව චෝදනා කරමින් පාප් වහන්සේට තමා යවනු ලැබුවේ යැයි කියන සමාජ ජාල වල හුවමාරු වන ලිපිය ව්‍යාජ එකක් බව මුදල් අමාත්‍ය මංගල සමරවීර සඳහන් කරයි.,,සිය ට්විටර් ගිණුමේද ඔහු මේ බව සඳහන් කර ඇති අතර, සිද්ධිය සම්බන්ධයෙන් නීතිමය ක්‍රියාමාර්ග ගන්නා බවටද අමාත්‍යවරයා සඳහන් කරයි.,,පාස්කු දා ප්‍රහාරයන් පසුව ඇතිවූ විවිධ සිදුවීම් වලදී මැල්කම් රංජිත් කාදිනල් හිමියන්ගේ  ක්‍රියාකලාපය ශ්‍රී ලංකාවේ සාමය හා සංහිදියාවට බාධාවක් වූ බව මෙම ලිපියේ සඳහන් විය."}
{"title":"ගොකරැල්ලේදී බස් රථ දෙකක් මුහුණට මුහුණ ගැටෙයි (PHOTOS)","authors":["ලහිරු කපුගේ","සමන්ත කුමාර"],"date":{"year":"2019","month":"06","date":"07"},"views":"3075","content":"ගොකරැල්ල පන්ගොල්ල ප‍්‍රදේශයේ සිදුවූ බස්රථ අනතුරකින් පුද්ගලයින් සිව්දෙදෙනෙකු තුවාල ලබා තිබෙනවා.,,නෙත් නිවුස් වාර්තාකරු පැවසුවේ පාසල් සිසුන් ප‍්‍රවාහනය කරන බස් රථයක් සහ ඇගලූම් කම්හලක සේවකයන් ප‍්‍රවාහනය කරන බස් රථයක් එකිනෙක ගැටීමෙන් අනතුර සිදුව ඇති බවයි.,,මේ හේතුවෙන් කොළඹ තී‍්‍රකුණාමලය ප‍්‍රධාන මාර්ගයේ රථවාහන ධාවනයට ගොකරැල්ල පන්ගොල්ල ප‍්‍රදේශයේදී බාධා එල්ල වී ඇති බව ද නෙත් නිවුස් වාර්තාකරු පැවසුවා."}
{"title":"දිවයිනේ නිරිත දිග කොටසේ වැසි වැඩිවන බවට අනාවැකි","authors":["ලහිරු කපුගේ","සමන්ත කුමාර"],"date":{"year":"2019","month":"06","date":"07"},"views":"1938","content":"දිවයිනේ නිරිත දිග කොටසේ පවතින වැසි තත්ත්වයේ වැඩිවීමක් හෙට දිනයේද අපේක්ෂා කරන බව කාලගුණ විද්‍යා දෙපාර්තමේන්තුව පවසනවා.,,ඇතැම් ප‍්‍රදේශවලට මිලි මීටර් 100කට වැඩි තද වර්ෂාපතනයක් ඇතිවිය හැකි බවයි කාර්යයේ නියුතු කාලගුණ විද්‍යාඥ මලින්ද මිල්ලන්ගොඩ පැවසුවේ. , ,,,,දිවයිනට නිරිත දෙසින් සහ දකුණු දෙසින් වන මුහුදු ප‍්‍රදේශවල වැසි සහ සුළං තත්ත්වයේ තවදුරටත් වැඩිවීමක් හෙට දිනයේද අපේක්ෂා කරන බවයි අද උදෑසන නිකුත් කෙරුණු කාලගුණ අනාවැකියේ දැක්වෙන්නේ."}
{"title":"ශ්‍රී  ලංකාවේ සාම සාධක හමුදා  නිලධාරීන් 11ගේ සේවා කාලය දීර්ඝ කරන්නැයි ඉල්ලීමක් ","authors":["හේමන්ත කහවලගේ","සමන්ත කුමාර"],"date":{"year":"2019","month":"06","date":"07"},"views":"1583","content":"දකුණ සුඩානයේ සාම සාධක හමුදා රාජකාරිවල නිරත පොලිස් නිලධාරීන් 11දෙනෙකුගේ සේවා කාලය දීර්ඝ කරන ලෙස දකුණු සුඩානයේ සාම සාධක කාර්යාලයෙන් ඉල්ලීමක් කර තිබෙනවා.,,එම ඉල්ලීම යොමු කර ඇත්තේ අමෙරිකාවේ නිව්යෝර්ක්හි පිහිටි එක්සත් ජාතීන්ගේ සාම සාධක මෙහෙයුම් කාර්යාලය වෙතයි.,,ශ‍්‍රී ලංකා පොලීසියේ නිලධාරීන් 18දෙනෙකු දැනට දකුණු සුඩානයේ සාම සාධක හමුදා රාජකාරීවල නිරත වනවා. ඒ අතරින් 11දෙනෙකුගේ සේවා කාලය ජූලි මස 01වනදායින් අවසන් වීමට නියමිතයි.,,ඔවුන්ගේ සේවා කාලය ලබන වසරේ ජනවාරි 01වනදා තෙක් දීර්ඝ කරන ලෙයසි දකුණු සුඩානයේ සාම සාධක කාර්යාලය, නිව්යෝර්ක් හි පිහිටි එක්සත් ජාතීන්ගේ සාම සාධක මෙහෙයුම් කාර්යාලයෙන් ඉල්ලීමක් කර ඇත්තේ. ,,කෙසේ වෙතත්, අදාළ ඉල්ලීම සම්බන්ධයෙන් මෙරට ආරක්ෂක අමාත්‍යාංශයට හෝ පොලිස් මූලස්ථානයට දැනුම් දීමක් කර නොමැති බව ද වාර්තා වනවා. නිව්යෝර්ක්හි සිටින එක්සත් ජාතීන්ගේ මෙරට නිත්‍ය නියෝජිතයා විසින් එම දැනුම් දීම සිදු කළ යුතු වනවා."}
{"title":"දෙහිවල පෙරහැරක් සහ රැස්විමකට තහනම් නියෝගයක්","authors":["සමන්ත කුමාර"],"date":{"year":"2019","month":"06","date":"07"},"views":"2877","content":"දෙහිවල පොලිස් වසම තුළ අද දිනයේ පැවැත්වීමට නියමිත පෙරහර හා රැස්විම පැවැත්වීම වළක්වාලමින් ගල්කිස්ස මහේසත‍්‍රාත් අධිකරණය තහනම් නියෝගයක් නිකුත් කර තිබෙනවා.,,ඒ, පොලීසිය  කළ ඉල්ලීමකට අනුවයි.,,පූජ්‍ය අක්මීමන දයාරතන හිමියන් ඇතුළු පිරිසක් විසින් නිතිවිරෝධී පෙරහැරක් සහ රැස්වීමක් සංවිධාන කරන බවට ලද බුද්ධි තොරතුරකට අනුව එම තහනම් නියෝගය ලබා ගෙන ඇති බවයි පොලිස් මාධ්‍ය ප‍්‍රකාශක කාර්යාලය පැවසුවේ."}
{"title":"ලෝක කුසලානයේ ශ‍්‍රි ලංකා - පකිස්තාන ගැටුම අද","authors":["කසුන් කැළුම්"],"date":{"year":"2019","month":"06","date":"07"},"views":"2139","content":"ලෝක කුසලාන කි‍්‍රකට් තරගාවලියේ ශී‍්‍ර ලංකාව සහභාගි වන තුන්වන තරගය බි‍්‍රස්ටල්හිදී අද පැවැත්වෙනවා.,,ඒ, පාකිස්තානු කණ්ඩායමට එරෙහිවයි. එම තරගය ශී‍්‍ර ලංකා වේලාවෙන් පස්වරු 3 ට ආරම්භ වනවා.,,දෙපිළම මේ දක්වා සහභාගි වූ තරග දෙකෙන් එක් තරගය බැගින් ජය ගැනීමට සමත් වුණා.,,ශී‍්‍ර ලංකා කණ්ඩායම ලෝක කුසලාන තරගාවලි ඉතිහාසයේ පාකිස්තානයට එරෙහිව මේ දක්වා එක්දින තරග ජයක් වාර්තා කිරීමට සමත්කම් දක්වා නැහැ.,,මේ දක්වා පාකිස්තානු කණ්ඩායම සමග පැවති ලෝක කුසලාන තරග 7ම ශී‍්‍ර ලංකා කණ්ඩායම පරාජයට පත්ව තිබෙනවා."}
{"title":"හිටපු ආරක්ෂක ලේකම් ගෝඨාභයගේ සහ තමන්ගේ වෙනස හේමසිරි හෙළි කරයි","authors":["සමන්ත කුමාර"],"date":{"year":"2019","month":"06","date":"07"},"views":"7289","content":"තමන් ආරක්ෂක ලේකම්වරයා ලෙස කටයුතු කළ කාල සීමාව තුළ ජනාධිපතිවරයා වෙත බුද්ධි තොරතුරු වාර්තා කළේ අවස්ථා කිහිපයකදී පමණක් බව හිටපු ආරක්ෂක ලේකම් හේමසිරි ප‍්‍රනාන්දු පවසනවා.,,අපේ‍්‍රල් 21වනදා ප‍්‍රහාරය සම්බන්ධයෙන් සොයා බැලීමට පත් කළ පාර්ලිමේන්තු විශේෂ කාරක සභාව හමුවේ සාක්ෂි ලබා දෙමින් ඔහු මේ බව කියා සිටියා. ,, තමන් සහභාගී වූ ජාතික ආරක්ෂක කවුන්සිල රැස්වීම්වලදී ජාතික ආරක්ෂාව සම්බන්ධයෙන් වැදගත් තොරතුරු පිළිබඳ වැඩි අවධානයක් යොමු නොවූ බවද, හිටපු ආරක්ෂක ලේකම් හේමසිරි ප‍්‍රනාන්දු මෙහිදි පැවසුවා.  ,, හිටපු ආරක්ෂක ලේකම් ගෝඨාභය රාජපක්ෂට මෙන් තමන්ට ආරක්ෂක ලේකම්ධූරයේ කටයුතු කිරීමට නිසි බලයක් නොලැබුණු බවයි හිටපු ආරක්ෂක ලේකම් හේමසිිරි ප‍්‍රනාන්දු පාර්ලිමේන්තු විශේෂ කාරක සභාව හමුවේ වැඩිදුරටත් පැවසුවේ."}
{"title":"මෝදිගේ පැමිණීම නිසා  මාර්ග කිහිපයක රථ වාහන ධාවනය සීමා කරයි","authors":["ලහිරු කපුගේ","කසුන් කැළුම්"],"date":{"year":"2019","month":"06","date":"06"},"views":"2350","content":"ඉන්දීය අග‍්‍රාමාත්‍ය නරේන්ද්‍ර මෝදිගේ ශී‍්‍ර ලංකා සංචාරය හේතුවෙන් ලබන ඉරිදා කටුනායක - කොළඹ අධිවේගී මාර්ගය ඇතුළු කොළඹ මාර්ග කිහිපයක රථ වාහන ධාවනය සීමා කෙරෙනවා.  ,,මේ, ඒ පිළිබද කරුණු දැක්වූ පොලිස් මාධ්‍ය ප‍්‍රකාශක පොලිස් අධිකාරි රුවන් ගුණසේකර."}
{"title":"මුස්ලිම් ඇමතිවරුන්ගේ ඉල්ලා අස්වී නොමැති බව මහින්ද කියයි","authors":["ලහිරු කපුගේ","කසුන් කැළුම්"],"date":{"year":"2019","month":"06","date":"06"},"views":"2737","content":"ලංකා සමසමාජ පක්‍ෂය විසින් සකස් කළ රටට නව මාවතක් යෝජනාවලිය විපක්‍ෂ නායක මහින්ද රාජපක්‍ෂ මහතා වෙත අද භාර දෙනු ලැබුවා.,,ඒ, විජේරාමේ පිහිටි විපක්‍ෂ නායකවරයාගේ් නිල නිවසේදීයි.,,අනතුරුව විපක්‍ෂ නායකවරයා මුස්ලිම් මැති ඇමතිවරුන්ගේ ඉල්ලා අස්වීම පිළිබද සහ මාධ්‍යවේදීන් නැගූ තවත් ප‍්‍රශ්න කිහිපයකට මෙහිදී පිළිතුරු ලබාදුන්නා."}
{"title":"වෛද්‍ය මොහොමඩ් සාෆිට එරෙහිව පැමිණිලි  කළ කාන්තාවන් 421 දෙනෙකුගෙන් CIDය ප‍්‍රකාශ සටහන් කර ගනී","authors":["කසුන් කැළුම්"],"date":{"year":"2019","month":"06","date":"06"},"views":"1478","content":"කුරුණෑගල ශික්‍ෂණ රෝහලේ වෛද්‍ය සෙයිගු සියාබ්දීන් මොහොමඩ් සාෆිට එරෙහිව පැමිණිලි ඉදිරිපත් කළ කාන්තාවන් 421 දෙනෙකුගෙන් අපරාධ පරීක්‍ෂණ දෙපාර්තමේන්තුව ප‍්‍රකාශ සටහන් කර ගෙන තිබෙනවා.,,පොලිස් මාධ්‍ය ප‍්‍රකාශක පොලිස් අධිකාරී රුවන් ගුණසේකර කියාසිටියේ ප‍්‍රසව හා නාරිවේද වෛද්‍යවරුන් 6 දෙනෙකුගෙන් සහ වෛද්‍යවරුන් 26 දෙනෙකුගෙන් මෙන්ම තවත් රෝහල් කාර්ය මණ්ඩල සාමාජිකයින් 18 දෙනෙකුගෙන්ද අපරාධ පරීක්‍ෂණ දෙපාර්තමේන්තුව ප‍්‍රකාශ සටහන් කර ගත් බවයි.,,හෙද හෙදියන් 69 දෙනෙකුගෙන්ද ප‍්‍රකාශ සටහන් කරගත් බවයි මෙහිදී පොලිස් මාධ්‍ය ප‍්‍රකාශකවරයා වැඩිදුරටත් සදහන් කළේ. ,,මේ අතර  වෛද්‍ය සෙයිගු සියාබ්දීන් මොහොමඞ් සාෆිට එරෙහිව අද දිනයේද කුරුණෑගල ශික්‍ෂණ රෝහල වෙත පැමිණිලි 31 ක් ලැබී තිබෙනවා. ඒ අනුව කුරුණෑගල ශික්‍ෂණ රෝහලට පමණක් ලැබී ඇති මුළු පැමිණිලි සංඛ්‍යාව 681 ක්."}
{"title":" ඕස්ටේ‍්‍රලියාවෙන් කොදෙව් පිළට ලකුණු 289ක ඉලක්කයක්","authors":["කසුන් කැළුම්"],"date":{"year":"2019","month":"06","date":"06"},"views":"1680","content":"ලෝක කුසලාන කි‍්‍රකට් තරගාවලියේ බටහිර ඉන්දීය කොදෙව් සහ  ඕස්ටේ‍්‍රලියාව අතර තරගය නොටින්හැම්හිදි දැන් පැවැත්වෙනවා.,,කොදෙව් කණ්ඩායමේ ඇරයුමෙන් පළමුව පන්දුවට පහරදුන්  ඕස්ටේ‍්‍රලියානු කණ්ඩායම පන්දුවාර 49 ක් අවසානයේ සියල්ලන් දැවී ලකුණු 288 ක් රැස් කිරීමට සමත් වුණා.,,නේතන් කවුල්ටර් පන්දු 60කදි රැස්කළ ලකුණු සංඛ්‍යාව 92 ක්.  ,,ඕස්ටේ‍්‍රලියානු ඉනිමේ මුල් කඩුළු 5 ලකුණු 79 ක් තුළ බිද හෙළීමට කොදෙව් පන්දු යවන්නන් සමත් වුණා.,,ලකුණු 289 ක ජයග‍්‍රාහී ඉලක්කයක් හඹා යන බටහිර ඉන්දීය කොදෙව් කණ්ඩායම මීට නොබෝ වේලාවකට පෙර පන්දුවාර 11 ක් අවසානයේ කඩුළු 2 ක් දැවී ලකුණු 58 ක් ලබා සිටියා.,,කි‍්‍රස්ගේල් ලකුණු 21කට දවා ගැනීමට මිචෙල් ස්ටාර්ක් සමත් වුණා."}
{"title":"ආරක්‍ෂක රහස්‍ තොරතුරු ලබාදිය හැකි පාර්ශව ගැන මන්තී‍්‍ර විජයදාස රාජපක්ෂගෙන් පැහැදිලි කිරීමක්","authors":["හේමන්ත කහවලගේ","කසුන් කැළුම්"],"date":{"year":"2019","month":"06","date":"06"},"views":"1639","content":"ආරක්‍ෂක රහස්‍ය තොරතුරු හෝ ලේඛණ කිසිදු පාර්ශවයකට ලබාදීම සපුරා තහනම් වන අතර එවැනි නිල තොරතුරු සතු අයෙකු විසින් එවැනි තොරතුරු ලබාදිය හැක්කේ සේනාධිනායක, පොලිස්පති, හමුදාපති, නාවික හමුදාපති, ගුවන් හමුදාපති සහ බුද්ධි අංශ ප‍්‍රධානී ඇතුළු බලයලත් නිලධාරීන්ට පමණක් බව පාර්ලිමේන්තු මන්තී‍්‍ර විජයදාස රාජපක්ෂ පවසනවා.,,ජාතික ආරක්‍ෂාව අනතුරට පත් කිරීම පිළිබද කාරණය කතානායකවරයාගේ දැන ගැනීම පිණිස යන ශීර්ෂ පාඨය ඔස්සේ කතානායක කරූ ජයසූරිය මහතා වෙත ලිපියක් යොමු කරමින් ඔහු මේ බව සදහන් කළා.,,කරුණු 12 කින් යුත් එම ලිපියේ වැඩිදුරටත් දැක්වෙන්නේ ඉහත රසහ්‍ය තොරතුරු ලබාගැනීමට හෝ ප‍්‍රශ්න කිරීමට ආණ්ඩුක‍්‍රම ව්‍යවස්ථාව මගින් පාර්ලිමේන්තුවට බලයක් ලබාදී නොමැති බවයි.,,1953 අංක 21 දරණ පාර්ලිමේන්තු බලතල සහ වරප‍්‍රසාද පනත යටතේ එවැනි බලයක් ලබාදී නොමැති බවද විජයදාස රාජපක්ෂ මන්තී‍්‍රවරයා සිය ලිපිය මගින් කතානායකවරයා දැනුවත් කර තිබෙනවා.,,ශී‍්‍ර ලංකා ජනරජයේ සේනාධිනායකයා ලෙස සහ ආරක්‍ෂක අමාත්‍යවරයා ලෙස, රාජ්‍ය බුද්ධි තොරතුරු පාර්ලිමේන්තුව තුළ හෝ වෙනත් කුමන ස්ථානයකදි හෝ හෙළිදරව් කිරීමට ඉඩ ලබාදීම මගින්, ජනාධිපතිවරයා මෙරට ආණ්ඩුක‍්‍රම ව්‍යවස්ථාව චේතනාත්මකව උල්ලංඝණය කර ඇති බවයි මන්තී‍්‍රවරයා සිය ලිපියෙන් පෙන්වා දී ඇත්තේ.,,එමෙන්ම 1955 අංක 32 දරණ නිල රහස් පනත එම වර්ෂයේ සැප්තැම්බර් පළමු වනදා සිට රාජ්‍ය ආරක්‍ෂාව තහවුරු කිරීම පිණිස සම්මත කළ අප රට තුළ කි‍්‍රයාත්මක පනතක්. රාජ්‍ය බුද්ධි අංශ පමණක් සතුව පැවතිය යුතු තොරතුරු කිසිවෙකු විසින් හෝ නිල බලයක් නොමැතිව ලබාගැනීම, ලබාගැනීමට සැලැස්වීම, හෙළිදරව් කිරීම, මාධ්‍ය තුළින් විකාශය කිරීම එම පනතේ 26 වන වගන්තිය යටතේ වසර 14 කට නොවැඩි කාලයක් දෙයාකාරයකින් හෝ එක් ආකාරයක සිර දඩුවමකට යටත් කළ හැකියි.,,නැතහොත් රුපියල් විසි දහසක දඩයක් නියම කිරීමට හෝ ඉහත සදහන් දණ්ඩනයන් දෙකට යටත් කිරීමට ලක් කළයුතු සාපරාධි අපරාධයක් බවයි විජයදාස රාජපක්ෂ මන්තී‍්‍රවරයා කතානායකවරයා වෙත යොමු කළ ලිපියේ වැඩිදුරටත් දැක්වෙන්නේ."}
{"title":"\tරිෂාඩ් සමග සෙසු මුස්ලිම් ඇමතිවරු ඉල්ලා අස්වීමට හේතු වූ කරුණක් මැති සබයේදී හෙළිවෙයි","authors":["දිල්ශාන් තුෂාර ","සමන්ත කුමාර"],"date":{"year":"2019","month":"06","date":"06"},"views":"3489","content":"හිටපු අමාත්‍ය රාවුෆ් හකීම් අද පාර්ලිමේන්තුවේදී විශේෂ ප‍්‍රකාශයක් සිදුකළා. එහිදී මන්තී‍්‍රවරයා කියාසිටියේ හිටපු අමාත්‍ය රිෂාඞ් බදියුදින්ට සහ අසාද් සාලි, එම් එල් ඒ එම් හිස්බුල්ලා යන හිටපු ආණ්ඩුකාරවරුන් දෙදෙනාට එල්ල වී ඇති චෝදනා සොයා බලා කඩිනමින් පරීක්‍ෂණ වාර්තාවක් ලබාදිය යුතු බවයි.,, අනතුරුව අදහස් දක්වමින් දිනේෂ් ගුණවර්ධන මන්තී‍්‍රවරයා කියාසිටියේ ඉල්ලා අස්වූ මුස්ලිම් අමාත්‍යවරුන් මෙතෙක් සිය ඉල්ලා අස්වීමේ ලිපි භාරදී නොමැති බවයි.,, මේ, ඊට ප‍්‍රතිචාර දැක්වූ අග‍්‍රාමාත්‍ය රනිල් වික‍්‍රමසිංහ මහතා.,, පාර්ලිමේන්තු මන්තී‍්‍ර මහින්ද අමරවීරද මෙහිදී අදහස් පළ කළා. , ,,,,විවාදයට එක්වෙමින් රාජ්‍ය අමාත්‍ය එරාන් වික‍්‍රමරත්න කියාසිටියේ හිටපු අමාත්‍ය රිෂාඞ් බදියුදීන් චෝදනා එල්ල වූ පමණින් වැරදිකරුවෙකු නොවන බවයි,, ,,හිටපු අමාත්‍ය රිෂාඞ් බදියුදීන් වටා සියළු මුස්ලිම් ජනතාව එක්වනු ඇතැයි බියෙන් සෙසු මුස්ලිම් අමාත්‍යවරුන්ද එම ධුරවලින් ඉවත්වීමට තීරණය කළ බවයි විවාදයට එක්වෙමින් මහින්දානන්ද අලූත්ගමගේ මන්තී‍්‍රවරයා සදහන් කළේ."}
{"title":"පාසල්වල ආරක්‍ෂාවට මව්පියන් යොදා නොගන්නැයි අධ්‍යාපන අමාත්‍යාංශයෙන් දැනුම් දීමක්","authors":["කසුන් කැළුම්"],"date":{"year":"2019","month":"06","date":"06"},"views":"1520","content":"දරුවන්ගේ ආරක්‍ෂාව තහවුරු කිරිම සදහා ති‍්‍රවිධ හමුදාව, පොලීසිය සහ සිවිල් ආරක්‍ෂක බලකාය යොදවා ඇති බැවින් ඒ සදහා මව්පියන් කැදවීම තවදුරටත් අවශ්‍ය නොවන බව අධ්‍යාපන අමාත්‍යාංශය දැනුම් දෙනවා.,,ඇතැම් පාසල්වල ආරක්‍ෂක කටයුතු සදහා මව්පියන් යොදවා ගැනීමේදී ඔවුන් අපහසුතාවට පත්වන අයුරින් එම කටයුතු සිදුව ඇති බවද වාර්තා වී ඇති බවයි අධ්‍යාපන අමාත්‍යාංශය පැවසුවේ.,,ගැබිණි මව්වරුන් පවා පාසල්වල ආරක්‍ෂාව වෙනුවෙන් ඇතැම් අවස්ථාවල ගේට්ටු ඉදිරිපිට රැදී සිට පරීක්‍ෂා කිරීමේ කටයුතුවල යෙදී ඇති බවද වාර්තා වී තිබෙනවා.,,රටේ ආරක්‍ෂාව සම්බන්ධයෙන් ති‍්‍රවිධ හමුදාව සහ පොලීසිය විසින් ගෙන ඇති කි‍්‍රයාමාර්ග කෙරෙහි විශ්වාසය තබමින් පාසල් ආරක්‍ෂා කිරීමේ කි‍්‍රයාවලිය වෙනුවෙන් මව්පියන් සම්බන්ධ කර ගැනීම තවදුරටත් අවශ්‍ය නොවන බවයි අධ්‍යාපන අමාත්‍යාංශය පෙන්වා දෙන්නේ.,,එමෙන්ම පාසල් බෑග් ගෙනඒම වැළැක්වීමට හෝ ඒ වෙනුවට ආදේශක ලෙස විනිවිද පෙනෙන බෑග් ගෙනඒමට බල කරමින් දරුවන් සහ මව්පියන් අපහසුතාවට පත්වන අන්දමේ සිදුවීම් කිහිපයක් පිළිබදවද පැමිණිලි රැසක් ලැබී ඇති බවද මෙහිදී ප‍්‍රකාශ කෙරුණා."}
{"title":"හිස්බුල්ලාට එරෙහිව ශ්‍රේෂ්ඨාධිකරණයට පෙත්සමක් ","authors":["දිනුක් හේවාවිතාරණ"],"date":{"year":"2019","month":"06","date":"06"},"views":"2273","content":"අධිකරණයට අපහාස කළ බවට චෝදනා කරමින් හිටපු නැගෙනහිර පළාත් ආණ්ඩුකාර එම්.එල්.ඒ.එම්. හිස්බුල්ලාට එරෙහිව නීතිඥවරයෙකු විසින් ශ්‍රේෂ්ඨාධිකරණය හමුවේ පෙත්සමක් ගොනු කර තිබෙනවා.,,පසුගිය මැයි මස 13 වෙනිදා රූපවාහිනී නාලිකා වැඩසටහනකට සහභාගී වෙමින් හිටපු නැගෙනහිර පළාත් ආණ්ඩුකාර එම්.එල්.ඒ.එම්. හිස්බුල්ලා විසින් විනිශ්චකාරවරයෙකුගේ මාරුකිරීමක් සම්බන්ධයෙන්  සිදුකරන ලද කරුණු දැක්වීමක් හරහා ඔහු විසින් අධිකරණයට අපහාස කළ බවයි පෙත්සම්කරු සිය පෙත්සමෙන් ශ්‍රේෂ්ඨාධිකරණය හමුවේ කරුණු දක්වා ඇත්තේ.,,ඉන්ද්‍රසිරි සේනාරත්න නම් නීතිඥවරයෙක් විසින් මෙම පෙත්සම ගොනු කර ඇත."}
{"title":"මෝටර් රථයක් මහනුවරදී දුම්රියක ගැටෙයි - තුන්දෙනෙකුට තුවාල","authors":["කසුන් කැළුම්"],"date":{"year":"2019","month":"06","date":"06"},"views":"2618","content":"මහනුවර - හීරස්සගල දුම්රිය හරස් මාර්ගයේදී මෝටර් රථයක් දුම්රියක ගැටී පුද්ගලයන් තිදෙනෙකු තුවාල ලබා තිබෙනවා.,,නෙත් නිවුස් වාර්තාකරු පැවසුවේ අනතුරෙන් මෝටර් රථයේ ගමන් කළ දෙදෙනෙකු සහ දුම්රිය හරස් මාර්ගයේ ගේට්ටුකරු මෙලෙස තුවාල ලබා ඇති බවයි.,,අනතුර සිදුවන අවස්ථාවේ දුම්රිය හරස් මාර්ගයේ ගේට්ටුව නිසි පරිදි වසා නොතිබූ බව පරීක්‍ෂණවලදී අනාවරණ වී ඇති බවයි පොලීසිය පැවසුවේ."}
{"title":"මන්තී‍්‍ර ප‍්‍රසන්නගේ බිරිදට එරෙහි නඩුවක් අගෝස්තු පළමු වනදා යළි විභාගයට","authors":["අධිකරණ වාර්තාකරු","කසුන් කැළුම්"],"date":{"year":"2019","month":"06","date":"06"},"views":"1493","content":"පාර්ලිමේන්තු මන්තී‍්‍ර ප‍්‍රසන්න රණතුංගගේ බිරිදට එරෙහිව ගොණු කර ඇති නඩුවක් ලබන අගෝස්තු මස පළමු වනදා යළි විභාගයට ගැනීමට කොළඹ මහාධිකරණය අද නියෝග කළා.,,කොළොන්නාව, මීතොටමුල්ල ප‍්‍රදේශයේ ඉඩමකින් අනවසර පදිංචිකරුවන් ඉවත් කර එම ඉඩම නිරවුල් ලෙසට ලබාදීමට ව්‍යාපාරිකයෙකුගෙන් රුපියල් මිලියන 64ක් බලහත්කාරයෙන් ලබාගැනීමට කටයුතු කළේ යැයි කියන සිද්ධියක් සම්බන්ධයෙන් මෙම නඩුව ගොණුකර තිබෙනවා.,,නඩුවේ සාක්‍ෂිකරුවන් සිව් දෙනෙකුට මීළග නඩු දිනයේදී අධිකරණය හමුවේ පෙනී සිටින ලෙසද කොළඹ මහාධිකරණය අද නියෝග කළා."}
{"title":"ෆුල්ෆේස් හෙල්මට් භාවිත කරන්නන්ට රතු එළියක්","authors":["තරංග රුක්ෂාන් ජයසේකර"],"date":{"year":"2019","month":"06","date":"06"},"views":"1851","content":"ෆුල්ෆේස් හෙල්මට් පැළඳ යතුරු පැදි ධාවනය කරන පුද්ගලයින් අත්අඩංගුවට ගෙන ඔවුන්ට එරෙහිව නඩු පැවරීමේ හැකියාවක් පවතින බව නීතිපති දප්පුල ද ලිවේරා, වැඩබලන පොලිස්පති සී ඞී වික‍්‍රමරත්න වෙත උපදෙස් ලබා දී ඇතැයි වාර්තා වනවා.,,ඒ, දැනට රට තුළ කි‍්‍රයාත්මක හදිසි නීති රෙගුලාසි යටතේයි. ඒ යටතේ මෙය සිදු කළ හැකි බව සිය මතය ඉදිරිපත් කරමින් නීතිපතිවරයා ප‍්‍රකාශ කර ඇති බවයි වැඩිදුරටත් වාර්තා වන්නේ."}
{"title":"2018 ඔක්තෝම්බර් මාසයෙන් පසු තමන් ආරක්‍ෂක මණ්ඩලයට කැදවූයේ නැහැ - අනිවාර්ය නිවාඩු යැවූ පොලිස්පති සාක්‍ෂි දෙමින් කියයි (UPDATE)","authors":["සමන්ත කුමාර","කසුන් කැළුම්"],"date":{"year":"2019","month":"06","date":"06"},"views":"4037","content":"පැවති ක‍්‍රමවේදයේ අඩුපාඩු, අපේ‍්‍රල් 21 වනදා ප‍්‍රහාරය වළක්වා ගැනීමට නොහැකි වූ හේතුව බව අනිවාර්ය නිවාඩු යවා සිටින පොලිස්පති පූජිත් ජයසුන්දර පවසනවා.,,පාස්කු ඉරිදා ත‍්‍රස්ත ප‍්‍රහාරය පිළිබද සොයා බැලීමට පත් කළ පාර්ලිමේන්තු විශේෂ කාරක සභාව හමුවේ සාක්‍ෂි ලබාදෙමින් ඔහු මේ බව කියාසිටියා.,,ඉකුත් වසරේ ඔක්තෝම්බර් මාසයේ සිට ආරක්‍ෂක මණ්ඩලයට තමන් සහභාගි නොවූ බවයි විශේෂ කාරක සභාව හමුවේ සාක්‍ෂි ලබාදෙමින් ඔහු කියාසිටියේ. ,, ඊට හේතුව කුමක් දැයි කමිටු සාමාජිකයින් ප‍්‍රශ්න කළා.,, බුද්ධි ඒකක මගින් ලැබුණු තොරතුරු නිශ්චිත නොවූ බවද ඔහු වැඩිදුරටත් කියාසිටියා.,, අනිවාර්ය නිවාඩු යැවුණු පොලිස්පති පූජිත් ජයසුන්දර පැය 4 ක පමණ කාලයක් විශේෂ කාරක සභාව හමුවේ සාක්‍ෂි ලබාදුන්නා.,,මේ අතර හිටපු ආරක්‍ෂක ලේකම් හේමසිරි ප‍්‍රනාන්දුද පාර්ලිමේන්තු විශේෂ කාරක සභාව හමුවේ අද සාක්‍ෂි ලබාදීමට පැමිණියා. විශේෂ කාරක සභාව ලබන අගහරුවාදා සවස 2ට යළි රැුස්වීමට නියමිත අතර එහිදී මුස්ලිම් සංවිධාන කිහිපයක නියෝජිතයින් එදින සාක්‍ෂි විමසීම සදහා කැදවීමට නියමිතයි., ,,-----------------------------------------------------------------------------------------------------------------------------------------------------,,ප්‍රශ්න හමුවේ පූජිත් ජයසුන්දර පිළිතුරු දීම අරඹයි,,06-06-2019 13:40,,අනිවාර්යය නිවාඩු යැවූ පොලිස්පති පූජිත් ජයසුන්දර, පාස්කු ඉරිදා ප‍්‍රහාරය පිළිබඳ සොයා බැලීමට පත් කළ විශේෂ කාරක සභාව හමුවේ අද (06) පෙරවරුවේ පෙනී සිටියා. එය ආවරණය කළ නෙත් නිවුස් වාර්තාකරු සඳහන් කළේ අනිවාර්යය නිවාඩු යැවූ පොලිස්පතිවරයා මේ වනවිට කාරක සභාව හමුවේ සාක්ෂි ලබා දෙමින් සිටින බවයි. ,,පොලිස්පතිවරයාට ඍජුව වාර්තා කරන අංශ මොනවාදැයි එහිදී පූජිත් ජයසුන්දරගෙන් විමසීමක් කෙරුණා.,,ඊට පිළිතුරු ලබා දෙමින් ඔහු කියා සිටියේ අපරාධ පරීක්ෂණ දෙපාර්තමේන්තුවේ ජ්‍යෙෂ්ඨ නියෝජ්‍ය පොලිස්පති, ත‍්‍රස්ත විමර්ශන කොට්ඨාශය, විනය පාලන අංශය, පිරිස් පාලන අංශය එලෙස ඍජුව වාර්තා කරන අංශ බවයි. ,,ත‍්‍රස්ත විමර්ශන කොට්ඨාශයේ අධ්‍යක්‍ෂවරයා ඍජුව පොලිස්පතිට වාර්තා කරන්නේ කුමන දිනයේ සිට දැයි ඇසූ ප‍්‍රශ්ණයට පිළිතුරු ලෙස පූජිත් ජයසුන්දර ප‍්‍රකාශ කර ඇත්තේ ඒ පිළිබඳ තමාට මතකයක් නොමැති බවයි. ,,පාස්කු ඉරිදා ප‍්‍රහාරය පිළිබඳ සොයා බැලීමට පත් කළ විශේෂ කාරක සභාවේ කටයුතු අද (06) පෙරවරු 11.20ට පමණ ආරම්භ කෙරුණා. හිටපු ආරක්ෂක ලේකම් හේමසිරි ප‍්‍රනාන්දුට ද අද දිනයේ කාරක සභාව හමුවේ පෙනී සිටින ලෙසටයි දැනුම් දී ඇත්තේ. පාස්කු ඉරිදා ප‍්‍රහාරය පිළිබඳ සොයා බැලීමට පත් කළ විශේෂ කාරක සභාව අද රැස්වුණේ 03වන වරටයි."}
{"title":"ඉල්ලා අස්වීමේ ලිපි ජනපතිට යොමු කිරීමට ප්‍රමාද වූ හේතුව හකීම් කියයි","authors":["දිල්ශාන් තුෂාර "],"date":{"year":"2019","month":"06","date":"06"},"views":"3532","content":"සිය ධූරවලින් ඉල්ලා අස්වීමට අදාළ ලිපි ජනාධිපතිවරයා වෙත යොමු කිරීමට ප‍්‍රමාද වූයේ තම කණ්ඩායම රාමසාන් සැමරුම් සඳහා ගම්බිම් බලා යාම හේතුවෙන් බව පාර්ලිමේන්තු මන්තී‍්‍ර රාවුෆ් හකීම් පවසනවා.,,ඒ, පාර්ලිමේන්තුවේදී අද (06) අදහස් දක්වමින්. ,,,,මහ නා හිමිවරුන් කරන ලද ඉල්ලීමට අනුව ඉදිරියේදී උන්වහන්සේලා සමග සාකච්ඡා කිරීමට සූදානම් බව ද, මෙහිදී ප‍්‍රකාශ කෙරුණා. ,,මහ නා හිමිවරුන් ඊයේ (05) ඉල්ලා සිටියේ චෝදනාවට ලක් නොවූ මුස්ලිම් මන්තී‍්‍රවරුන් යළි වගකීම් භාර ගෙන පාලන තන්ත‍්‍රය හා එක්වන ලෙසටයි."}
{"title":"කොළඹ වරායේ නැගෙනහිර බහාලුම් පර්යන්තයේ අයිතිය ගැන අගමැති පැහැදිළි කරයි","authors":["සමන්ත කුමාර","තරංග රුක්ෂාන්"],"date":{"year":"2019","month":"06","date":"06"},"views":"2674","content":"ආන්දෝලනයට තුඩුදී ඇති කොළඹ වරායේ නැගෙනහිර බහාලුම් පර්යන්තයේ සම්පූර්ණ අයිතිය ශ‍්‍රී ලංකාව සතු බව අග‍්‍රාමාත්‍ය රනිල් වික‍්‍රමසිංහ මහතා පාර්ලිමේන්තුවේදී අද (06) අවධාරණය කළා.,,එහෙත් ජනතා විමුක්ති පෙරමුණ චෝදනා කළේ ඉන්දියාවේ මැදිහත්වීම මත නැගෙනහිර පර්යන්තයේ කොටස් ජපානයට සහ චීනයට ලබා දීමට අදාළ ගිවිසුම් අත්සන් තබා ඇති බවයි. එය හදිසියේ සිදුවූවක් බවට ද ඔවුන් චෝදනා කළා. ,,පාර්ලිමේන්තුවේ කටයුතු අද (06) ආරම්භ වූ අවස්ථාවේ ජනතා විමුක්ති පෙරමුණේ නායක පාර්ලිමේන්තු මන්තී‍්‍ර අනුර කුමාර දිසානායක මේ සම්බන්ධයෙන් යළි ප‍්‍රශ්ණ කළා.,,ඊට අග‍්‍රාමාත්‍ය රනිල් වික‍්‍රමසිංහ මහතා පිළිතුරු ලබා දුන්නා."}
{"title":"ඇමතිකම්වලින් ඉවත් වූ බව කියූ මුස්ලිම් මන්ත්‍රිවරු තාම අස්වීමේ ලිපි දීලත් නෑ","authors":["තරංග රුක්ෂාන්","හේමන්ත කහවලගේ"],"date":{"year":"2019","month":"06","date":"06"},"views":"43","content":"කැබිනට්, රාජ්‍ය සහ නියෝජ්‍ය අමාත්‍යධූරවලින් ඉවත් වූ මුස්ලිම් මන්තී‍්‍රවරුන් 09 දෙනා මේ දක්වා සිය ධූරවලින් ඉල්ලා අස්වීමේ ලිපි ජනාධිපති මෛතී‍්‍රපාල සිරිසේන මහතා වෙත ලබා දී නොමැති බව වාර්තා වනවා.,,ඔවුන් සිය ධූරවලින් ඉල්ලා අස්වන බව ප‍්‍රකාශ කළේ ඉකුත් සඳුදා (03) දිනයේදීයි. දේශපාලන ආරංචි මාර්ග සඳහන් කළේ මෙම මන්තී‍්‍රවරුන් 09දෙනා තමන් භාවිත කළ නිල වාහන පවා මේ වනතෙක් භාර දී නොමැති බවයි.,,එමෙන්ම අමාත්‍ය ධූර දරණ සමයේ ලබා දී තිබූ ආරක්ෂාව ඔවුන් තවදුරටත් තබා ගෙන ඇති බව ද, දේශපාලන ආරංචි මාර්ග සඳහන් කළා.,,අමාත්‍ය ධූර දැරූ රිෂාඞ් බදියුදීන්, රාවුෆ් හකීම්, කබීර් හෂීම්, සහ ඒ. එම්. එල්. හලීම් මෙන්ම රාජ්‍ය අමාත්‍යධූර දැරූ අමීර් අලී, ෆයිසාල් කාසිම්, එච්. එම්. එම්. හාරිස් සහ එම්. සෙයිඞ් ඇතුළු 09දෙනෙකු ඉකුත් දා සිය ධූරවලින් ඉවත් වුණා. ,,මේ අතර වාණිජ හා කර්මාන්ත කටයුතු අමාත්‍යධූරය පුරප්පාඩු වීම, මෙරට පාරිභෝගිකයින්ගේ ආරක්ෂාවට ගැටලුවක් විය හැකි බව පාරිභෝගික අයිතීන් සුරැකීමේ ජාතික ව්‍යාපාරය පවසනවා. එහි සභාපති රංජිත් විතානගේ මේ බව සඳහන් කළා. ,,වාණිජ හා කර්මාන්ත කටයුතු අමාත්‍යධූරය මීට පෙර දරණු ලැබුවේ පාර්ලිමේන්තු මන්තී‍්‍ර රිෂාඞ් බදියුදීන් විසින්."}
{"title":"පූර්ණ විනිසුරු මඩුල්ලක් පත් කිරීමට පියවර","authors":["අධිකරණ වාර්තාකරු"],"date":{"year":"2019","month":"06","date":"06"},"views":"1659","content":"පාස්කු ඉරිදා සිදු වූ මරාගෙන මැරෙන බෝම්බ ප්‍රහාර වැළැක්වීමට කටයුතු නොකිරීම සම්බන්ධයෙන් එවකට හිටපු පොලිස්පතිවරයාට සහ හිටපු ආරක්ෂක ලේකම්වරයාට එරෙහිව දණ්ඩ නීති සංග්‍රහයේ ප්‍රතිපාදන අනුව නීතිමය පියවර ගන්නා ලෙසට නියෝගයක් නිකුත් කරන ලෙසට ඉල්ලා ගොනු කළ මූලික අයිතිවාසිකම් පෙත්සම් විභාග කිරීමට ශ්‍රේෂ්ඨාධිකරණ විනිසුරුවරුන් හත් දෙනෙකුගෙන් යුත් පූර්ණ විනිසුරු මඩුල්ලක් පත් කිරීමට අගවිනිසුරුවරයා තීරණය කර තිබෙනවා.,,මෙම මූලික අයිතිවාසිකම් පෙත්සම් ජාතික වැදගත්කමකින් යුත් නඩු කටයුතු බැවින් ඒවා විභාග කිරීමට විනිසුරුවරුන් හත් දෙනෙකුගෙන් යුත් පූර්ණ විනිසුරු මඩුල්ලක් පත් කිරීමට අගවිනිසුරු තීරණය කර ඇති බව අද දින මෙම පෙත්සම් සලකා බැලූ විනිසුරු බුවනෙක අලුවිහාරේ පවසා සිටියා.,,ඒ අනුව මෙම පෙත්සම් ජූලි  මස 12 වැනි දා පූර්ණ විනිසුරු මඩුල්ලක් ඉදිරියේ සලකා බැලීමට  විනිසුරු බුවනෙක අලුවිහාරේ, සිසිර ද ආබෲ සහ එල්.ටී.බී. දෙහිදෙනියගෙන් සමන්විත ත්‍රිපුද්ගල විනිසුරු මඩුල්ල නියෝග කළා.,,මෙම පෙත්සම් සම්බන්ධයෙන් වගඋත්තරකරුවන්ගේ සීමිත විරෝධතා සති තුනක් ඇතුළත ගොනු කරන ලෙසට ශ්‍රේෂ්ඨාධිකරණය නියෝග කළා. තවද පෙත්සම්වලට අදාළ ලේඛන වගඋත්තරකරුවන්ට සතියක් ඇතුළත් ලබා දෙන ලෙසට පෙත්සම්කරුවන්ට නියෝග කළා.,,එහිදී වගඋත්තරකරුවන් ලෙසට නම් කර ඇති පූජිත් ජයසුන්දර සහ හිටපු ආරක්ෂක ලේකම් හේමසිරි ප්‍රනාන්දු යන අය වෙනුවෙන් පුද්ගලික නීතිඥවරු දෙදෙනෙකු පෙනී සිටියා. මෙම වගඋත්තරකරුවන්ට නීතිපතිවරයා පෙනී නොසිටින බවට මීට පෙර අධිකරණයට දන්වන ලදී.,,මෙම පෙත්සම් අටක් අතරින් එක් පෙත්සමක් ගොනු කර තිබුනේ කොළඹ කොච්චිකඩේ ශාන්ත අන්තෝනි දේවස්ථානයේ මිය ගිය මේධා සිරිමාන්න ශිෂ්‍යයාවගේ සහ ඉමේෂ් සිරිමාන්න නැමැති ශිෂ්‍යයාගේ පියා විසින්.,,මියගිය දරුවන් දෙදෙනාගේ පියා වන සමන් සිරිමාන්න පවසා සිටින්නේ තම පවුල බෞද්ධ පවුලක් වුවත් ආශිර්වාද ලබා ගැනීම සඳහා කොච්චිකඩේ ශාන්ත අන්තෝනි දේවස්ථානය වැදපුදා ගැනීමට පුරුදුව සිටි බවයි.,,බුද්ධි අංශ තොරතුරු මගින් පොලිස්පතිවරයා දැනුවත් කර තිබියදී පුද්ගලයින් විශාල පිරිසකට මරු කැඳවමින් තවත් 500 ට ආසන්න පිරිසකට තුවාල සිදු කරමින් සිදු වූ බෝම්බ පිපිරීම් වැළැක්වීමට පොලිස්පතිවරයා සහ ආරක්ෂක ලේකම්වරයා  අපොහොසත් වී ඇති බව පෙත්සම්කරු පවසා සිටියේ."}
{"title":"පූජිත් ජයසුන්දර සාක්ෂි දෙන්න ඇවිත්","authors":["සමන්ත කුමාර"],"date":{"year":"2019","month":"06","date":"06"},"views":"2537","content":"පාස්කු ඉරිදා ප‍්‍රහාරය පිළිබඳ කරුණු සොයා බලන පාර්ලිමේන්තු විශේෂ කාරක සභාව හමුවේ ආරක්ෂක අමාත්‍යාංශයේ හිටපු ලේකම් හේමසිරි ප‍්‍රනාන්දු සහ අනිවාර්යය නිවාඩු යැවූ පොලිස්පති පූජිත් ජයසුන්දර අද (06) පෙනී සිටීමට නියමිතයි.,,ඒ අනුව මේ වන විට අනිවාර්යය නිවාඩු යැවූ පොලිස්පති පූජිත් ජයසුන්දර පාර්ලිමේන්තු විශේෂ කාරක සභාව හමුවේ සාක්ෂි ලබා දීමට පැමිණ ඇති බවයි වාර්තා වෙන්නේ.,,අද දිනයේ මෙම කමිටුව හමුවේ පෙනී සිටින ලෙසට විශේෂ කාරක සභාව අවසන් වරට රැස්වූ දිනයේ ඔවුන්ට දැනුම් දීමක්ද සිදු කර තිබුණා. ,,පාස්කු ඉරිදා ත‍්‍රස්ත ප‍්‍රහාරයෙන් පසු එල්ල වූ විවිධ චෝදනා හමුවේ ආරක්ෂක අමාත්‍යාංශයේ හිටපු ලේකම් හේමසිරි ප‍්‍රනාන්දු සිය ධූරයෙන් ඉල්ලා අස්වුණා. පොලිස්පතිධූරය හෙබවූ පූජිත් ජයසුන්දර අනිවාර්යය නිවාඩු යැවීමටයි ජනාධිපතිවරයා පියවර ගත්තේ. ,,පාස්කු ඉරිදා ප‍්‍රහාරය පිළිබඳ කරුණු සොයා බලන පාර්ලිමේන්තු විශේෂ කාරක සභාව හමුවේ මේ වනවිටත් පාර්ශ්ව කිහිපයක්ම සිය සාක්ෂි ලබා දී අවසන්."}
{"title":"රන් දම්වැල ඇතැයි සැලකෙන චෛත්‍ය විනාශ වීමේ අවදානමක (PHOTOS)","authors":["ජූඩ් සමන්ත"],"date":{"year":"2019","month":"06","date":"06"},"views":"4728","content":"දුටුගැමුණු රජතුමන්ගේ රන් කඩුව සහ කඩොල් ඇතා බැඳි රන් දම්වැල තැන්පත් කර ඇතැයි සැලකෙන පල්ලම නන්දිමිත‍්‍ර නව වංගු රජ මහා විහාරස්ථානයේ චෛත්‍යය විනාශ වීමේ අවදානමක් මතුව තිබෙනවා.,,විහාරවාසී පොත්තුක්කුලමේ ධීරානන්ද හිමියන් පවසන්නේ විහාරස්ථානයේ කැනීම් කටයුතු කළ ද මේ දක්වා එහි සංරක්ෂණය කිරීම් කිසිවක් සිදු වී නොමැති බවයි.,,මේ හේතුවෙන් පවතින වර්ෂාවත් සමග අනාරක්ෂිතව පවතින චෛත්‍යයට හානි සිදුවීමේ අවදානමක් ඇති බව උන්වහන්සේ පෙන්වා දෙනවා. කි‍්‍රස්තු පූර්ව 167 - 131 අතර කාලයේ දුටුගැමුණු රජු දවසේ නන්දිමිත‍්‍ර යෝධයා විසින් මෙම විහාරස්ථානය ඉදි කළ බවටයි ඉතිහාසයේ දැක්වෙන්නේ."}
{"title":"පළමු තරගයෙන්ම ඉන්දියාව විශිෂ්ට ජයක් ලබා ගනී","authors":["තරංග රුක්ෂාන් ජයසේකර"],"date":{"year":"2019","month":"06","date":"06"},"views":"2475","content":"සිය පළමු තරගයෙන්ම විශිෂ්ඨ ජයග‍්‍රහණයක් වාර්තා කරමින් ලෝක කුසලාන කි‍්‍රකට් තරගාවලිය ආරම්භ කිරීමට ඉන්දීය කණ්ඩායම ඊයේ (05) සමත්වුණා.,,ඒ, දකුණු අපි‍්‍රකාව කඩුළු 06කින් පරාජය කරමින්.,,තරගයේ ප‍්‍රථමයෙන් පන්දුවට පහරදුන් දකුණු අපි‍්‍රකාවට කඩුළු 09ක් දැවී රැස් කර ගත හැකි වූයේ ලකුණු 227ක් පමණයි. එම ඉලක්කය 48වන පන්දුවාරයේදී කඩුළු 04ක් පමණක් දැවි තිබියදී සපුරා ගැනීමට ඉන්දීය කණ්ඩායමට හැකිවුණා.,,විශිෂ්ඨ ඉනිමක් කී‍්‍රඩා කළ රෝහිත් ශර්මා එහිදී නොදැවී ලකුණු 122ක් රැස් කළා. ,,මේ අතර ඊයේ පැවැති තවත් තරගයකින් බංග්ලාදේශය කඩුළු 02කින් පරාජය කිරීමට නවසීලන්තය සමත්වුණා. තරගයේ ප‍්‍රථමයෙන් පන්දුවට පහරදුන් බංග්ලාදේශයට සියලූ දෙනා දැවී රැස් කර ගත හැකි වූයේ ලකුණු 244ක් පමණයි.,,48වන පන්දුවාරයේදී එම ඉලක්කට කඩුළු 08ක් දැවී තිිබියදී සපුරාගැනීමට නවසීලන්තය සමත්වුණා. මේ අතර ඕස්ටේ‍්‍රලියාව සහ බටහිර ඉන්දීය කොදෙව් අතර තරගය අද (06) පැවැත්වෙනවා."}
{"title":"නේත‍්‍රාභිවන්දනා මහා ධාතු නමස්කාරය හෙටින් ඇරඹේ","authors":["තරංග රුක්ෂාන්"," සජිත් තිලකරත්න"],"date":{"year":"2019","month":"06","date":"06"},"views":"1512","content":"පොසොන් පුර පසලොස්වක පොහොය නිමිති කර ගනිමින් මෙවර ද නෙත් එෆ්. එම්. රේඩියෝව සංවිධාන කරන නේත‍්‍රාභිවන්දනා මහා ධාතු නමස්කාරය හෙට (07) සිට ආරම්භ වනවා. ඒ, අනාරක්ෂිත බව පහව ගොස් රටට යහපතක් වේවායි සෙත් පතමින්.,,නෙල්ලිගල ජාත්‍යන්තර බෞද්ධ මධ්‍යස්ථානයේ ශාක්‍යසිංහ ශ‍්‍රී සුගන්ධ කුටියේ වැඩසිටින බුදුරජාණන් වහන්සේගේ ශ‍්‍රී සර්වඥ ධාතුන් වහන්සේ සහ මහ රහතන් වහන්සේගේ ධාතුන් වහන්සේ අකුරැස්ස, දීගල, ශී‍්‍ර වර්ධන පිරිවෙන් විහාරස්ථානයට වැඩම කිරීමත් සමගයි නේත‍්‍රාභිවන්දනා මහා ධාතු නමස්කාරය ආරම්භ වන්නේ. ,,මහාචාර්ය පූජ්‍ය මැදගොඩ අභයතිස්ස හිමියන් සඳහන් කළේ බුදුරාජාණන් වහන්සේගේ දර්ශනය තවදුරටත් ජීවිතයට සමීප කර ගැනීම යුගයේ අවශ්‍යතාවයක් ද වී ඇති බවයි. නේත‍්‍රාභිවන්දනා මහා ධාතු නමස්කාරය ඊට මහගු අවස්ථාවක් බවයි උන්වහන්සේ පෙන්වා දුන්නේ. ,,බුදුරජාණන් වහන්සේගේ ශ‍්‍රී සර්වඥ ධාතුන් වහන්සේ සහ මහ රහතන් වහන්සේගේ ධාතුන් වහන්සේ වන්දනා කර ගැනීම සම්බන්ධයෙන් ද මහාචාර්ය පූජ්‍ය මැදගොඩ අභයතිස්ස හිමියන් අදහස් පළ කළා. ,,,,ඒ අනුව නේත‍්‍රාභිවන්දනා මහා ධාතු නමස්කාරය යටතේ අකුරැස්ස, දීගල, ශී‍්‍ර වර්ධන පිරිවෙන් විහාරස්ථානයට වැඩම කරවන ධාතූන් වහන්සේ හෙට (07) පස්වරු 1.00 සිට ලබන ඉරිදා (09) අලුයම දක්වා සැදැහැවතුන්ට නමස්කාර කිරීම සදහා අවස්ථාව හිමිවනවා.,,ඉන්පසුව ධාතුන් වහන්සේ යක්කල, අභයසේකරරාම විහාරස්ථානය වෙත වැඩම කිරීමට නියමිතයි. අනතුරුව ධාතූන් වහන්සේ ලබන සඳුදා (10) මොණරාගල, බුක්කීරියගොල්ල, ශී‍්‍ර සුදර්මානන්ද විහාරස්ථානය වෙත වැඩම කිරීම සිදු වනවා.,,ලබන 13 වැනිදා සිට 17 වැනිදා දක්වා මහරගම ජාතික තරුණ සේවා සභා පරිශ‍්‍රයේදී නේත‍්‍රාභිවන්දනා මහා ධාතු නමස්කාරය පැවැත්වීමටයි මේ වනවිටත් සියලු කටයුතු සූදානම් කර ඇත්තේ.,,ශ‍්‍රී සර්වඥ ධාතුන් වහන්සේ සහ මහ රහතන් වහන්සේගේ ධාතුන් වහන්සේ නමස්කාර කරමින් නේත‍්‍රභිවන්දනා මහා ධාතු නමස්කාරය හරහා රටට සෙත් පැතීමට සත් සිතින් එක්වන ලෙස සැදැහැවත් සියලු දෙනාට නෙත් එෆ්. එම්. රේඩියෝව ආරාධනා කර සිටිනවා."}
{"title":"ශී‍්‍ර ලංකා භට පිරිස් යැවීම තවදුරටත් ප‍්‍රමාද වෙයි","authors":["හේමන්ත කහවලගේ"],"date":{"year":"2019","month":"06","date":"06"},"views":"3053","content":"සුඩානය ඇතුළු රටවල සාම සාධක හමුදා සඳහා ශී‍්‍ර ලංකා භට පිරිස් යැවීම තවදුරටත් ප‍්‍රමාද වන ලකුණු පළ වී ඇතැයි වාර්තා වනවා. ඒ ඔවුන් සම්බන්ධයෙන් ලබාදිය යුතු මානව හිමිකම් වාර්තා මෙතෙක් නොලැබීම හේතුවෙන්.,,මේ වනවිට සාමසාධක මෙහෙයුම්වල නිරත ශී‍්‍ර ලංකා භට කණ්ඩායමේ නියමිත කාලය ජූලි පළමු වැනිදායින් අවසන් වීමට නියමිතයි. ,,ඒ වෙනුවෙන් අනියුක්ත කිරීම සඳහා 69 දෙනෙකුගෙන් යුත් කණ්ඩායමක් දැනටමත් තෝරාගෙන අවසන්. කෙසේවෙතත් ඔවුන් අදාළ මෙහෙයුම් සඳහා එක්කර ගැනීම සම්බන්ධයෙන් තවදුරටත් පැහැදිලි තීරණයක් නොමැති බවයි වාර්තා වන්නේ. ඔවුන්ට මෙතෙක් නියමිත වීසා පවා ලැබී නොමැති බව අනාවරණ වුණා.,,සුඩානයට අමතරව යේමනය ඇතුළු තවත් රටවල් කිහිපයක සාමසාධක මෙහෙයුම් සඳහා එක් වීමට ශී‍්‍ර ලංකා භට කණ්ඩායම්වලට අවස්ථාව ලැබී ඇති බවයි වාර්තා වන්නේ. මීට පෙරද සුඩානයේ සාම සාධක මෙහෙයුම්වල නිරත ශී‍්‍ර ලංකා භට කණ්ඩායම ඩාෆුර්හී මෙහෙයුම් සඳහා අනියුක්ත කිරීමට තීරණය කර තිබුණද නියමිත පරිදි මානව හිමිකම් වාර්තා නොලැබීම හේතුවෙන් එම කටයුතුවලට බාධා එල්ල වුණා."}
{"title":"\"චෝදනා එල්ල වෙන්න කලින් ඉල්ලා අස් වූ බව හාරිස් කියයි\"","authors":["තරංග රුක්ෂාන්"," සජිත් තිලකරත්න"],"date":{"year":"2019","month":"06","date":"06"},"views":"2504","content":"චෝදනාවට ලක්වන කිසිඳු මුස්ලිම් දේශපාලනඳයෙකු ආරක්ෂා නොකරන බව පළාත් සභා හා පළාත් පාලන හිටපු රාජ්‍ය අමාත්‍ය එච්. එම්. එම්. හාරිස් පවසනවා.,,ඉකුත් දා ධූරවලින් ඉවත්වූ මුස්ලිම් මැති ඇමතිවරුන් අතරට ඔහුද අයත්.,,ඒ අනුව චෝදනාවට ලක් නොවූ පිරිසක් ද, චෝදනාවට ලක්වූ පිරිස සමගම ඉල්ලා අස්වූයේ ඇයිදැයි හිටපු රාජ්‍ය අමාත්‍ය එච්. එම්. එම්. හාරිස්ගෙන් නෙත් නිවුස් විමසීමක් කළා.,,ඔහු එහිදී කියා සිටියේ \"අපි ඇමතිවරු හැටියට ඉන්නකොට අපිටත් පුළුවන්නේ ඒගොල්ලොන්ට තියෙන චෝදනා ඉවත් කරන්න කියලා පොලිසියට හරි හමුදාවට හරි බලපෑම් කරන්න කියලා.., ආපසු අපිටත් චෝදනා එල්ලවෙනවා නේ. ඒ නිසා තමයි අපි තීරණය ගත්තේ. \" යනුවෙනි. ,,,,මහා සංඝරත්නයේ ඉල්ලීමට ගරු කිරීම සඳහා තමා ඉල්ලා අස්වූ බවද, හිටපු රාජ්‍ය අමාත්‍ය එච්. එම්. එම්. හාරිස් මෙහිදී ප‍්‍රකාශ කළා.,,\"සිංහල ජනතාවට අපි ගරු කරන්න ඕනේ. ඒ නිසා තමයි මේ තීරණයට ආවේ.\" යනුවෙන්ද සඳහන් කළා.,,හිටපු රාජ්‍ය අමාත්‍ය එච්. එම්. එම්. හාරිස්ට අමතරව කැබිනට් අමාත්‍යවරුන් සිව්දෙනෙකු, තවත් රාජ්‍ය අමාත්‍යවරුන් තිදෙනෙකු සහ නියෝජ්‍ය අමාත්‍යවරයෙකු ඉකුත් දා සිය ධූරවලින් ඉල්ලා අස්වුණා."}
{"title":"ත්‍රෛනිකායික මහා සංඝරත්නයේ විශේෂ සාකච්ඡාවකින් කරුණු 15ක් පිළිබඳ එකගතාවකට","authors":["තරංග රුක්ෂාන්"," සජිත් තිලකරත්න"],"date":{"year":"2019","month":"06","date":"06"},"views":"3061","content":"චෝදනා එල්ල වී නොමැති මුස්ලිම් මැති ඇමතිවරුන් පවා සිය ධූරවලින් ඉල්ලා අස්වීමෙන් ඔවුන් ද චෝදනාවට ලක්වන්නන්ගේ පිරිසට වැටෙන බව අස්ගිරි පාර්ශ්වය පවසනවා.,,අස්ගිරි පාර්ශ්වයේ මහා ලේඛකාධිකාරී ආචාර්ය පූජ්‍ය මැදගම ධම්මානන්ද හිමියන් නෙත් නිවුස් වෙත මෙම අදහස් පළ කළේ ඊයේ (05) පස්වරුවේ පැවැති ත්‍රෛනිකායික මහා සංඝරත්නයේ විශේෂ සාකච්ඡාවකින් පසුවයි. ,,,,මේ අතර මල්වතු පාර්ශ්වයේ අනුනායක පූජ්‍ය නියංගොඩ විජිතසිරි හිමියන් සඳහන් කළේ චෝදනාවට ලක්වු පිරිස හැර සෙසු මුස්ලිම් මැති ඇමතිවරුන් ආණ්ඩුවෙන් ඉවත්වීම සිදු නොවිය යුත්තක් බවයි. යළි වගකීම් භාරගෙන පාලන තන්ත‍්‍රයට එක්වන ලෙස ද මෙහිදී ඔවුන්ගෙන් ඉල්ලීමක් ද කෙරුණා.  ඊයේ පැවැති මෙම සාකච්ඡාවේදී කරුණු 15ක් පිළිබඳ එකගතාවකට පැමිණි බවද මල්වතු පාර්ශ්වයේ අනුනායක පූජ්‍ය නියංගොඩ විජිතසිරි හිමියන් වැඩිදුරටත් ප‍්‍රකාශ කළා."}
{"title":"ජනාධිපතිවරණ අපේක්ෂකයා හෙළි කිරීමට පොහොට්ටුව සූදානම් වෙයි","authors":["හේමන්ත කහවලගේ"],"date":{"year":"2019","month":"06","date":"06"},"views":"4154","content":"එළඹෙන ජනාධිපතිවරණය සඳහා ශ‍්‍රී ලංකා පොදුජන පෙරමුණ ස්ථිර වශයෙන්ම අපේක්ෂකයෙකු ඉදිරිපත් කරන බව හිටපු අමාත්‍ය බැසිල් රාජපක්ෂ පවසනවා.,,ඔහු පෙන්වා දෙන්නේ ඉදිරි ජනාධිපතිවරණය සඳහා ඉදිරිපත් කරන අපේක්ෂකයා නිල වශයෙන් හඳුන්වාදීම ජාතික සම්මේලනයේදී සිදු කරන බවයි. ඒ අනුව දෙසැම්බර් 09 වැනිදා ශ‍්‍රී ලංකා පොදුජන පෙරමුණ නියෝජනය කරන ජනාධිපතිවරයෙකු ස්ථිර වශයෙන්ම දිවුරුම් දෙන බව හිටපු අමාත්‍ය බැසිල් රාජපක්ෂ ප‍්‍රකාශ කර තිබෙනවා. ,,හිටපු අමාත්‍යවරයා මේ බව ප‍්‍රකාශ කර ඇත්තේ තමන් ඉදිරි ජනාධිපතිවරණයට තරග නොකරන බවට ජනාධිපති මෛතී‍්‍රපාල සිරිසේන මහතා කර ඇතැයි කියන ප‍්‍රකාශයක් ද උපුටා දක්වමින්. කෙසේවෙතත් එක්සත් ජනතා නිදහස් සන්ධාන පාර්ලිමේන්තු මන්තී‍්‍ර නිශාන්ත මුතුහෙට්ටිගම ප‍්‍රකාශ කළේ ශී‍්‍ර ලංකා නිදහස් පක්ෂය ද අනිවාර්යයෙන්ම ජනාධිපති අපේක්ෂකයෙකු ඉදිරිපත් කරන බවත්, ඔහු අන් කවරෙකුවත් නොව ජනාධිපති මෛතී‍්‍රපාල සිරිසේන මහතා පමණක් බවයි."}
{"title":"ධූරය අත්හැරි හකීම් ජාත්‍යන්තරයත් නොමග යැවීමේ සූදානමක","authors":["තරංග රුක්ෂාන් ජයසේකර"],"date":{"year":"2019","month":"06","date":"06"},"views":"4888","content":"ඇතැම් භික්ෂූන් වහන්සේ වෛරී ප‍්‍රකාශ සිදු කළද ආරක්ෂක අංශ ඒ සම්බන්ධයෙන් කිසිඳු පියවරක් නොගන්නා බව ශී‍්‍ර ලංකා මුස්ලිම් කොංග‍්‍රසයේ නායක පාර්ලිමේන්තු මන්තී‍්‍ර රවුෆ් හකීම් පවසනවා. ,,ඒ ඕස්ටේ‍්‍රලියාවේ ABC රේඩියෝවට ප‍්‍රකාශයක් ලබා දෙමින්.,,මන්තී‍්‍රවරයා එහිදී ප‍්‍රකාශ කර ඇත්තේ වෛරී ප‍්‍රකාශ මෙන්ම වෛරී කි‍්‍රයා පාලනයට ද ආණ්ඩුව හෝ ආරක්ෂක අංශ කටයුතු නොකළ බවයි. වෛරී ප‍්‍රකාශ සිදුකරන භික්ෂූන් වහන්සේ අතර මෑතකදී ජනාධිපති සමාව ලබා නිදහස් වූ හිමි නමක් ද සිටින බවත්, රටේ තැන තැන ගොස් විවිධ ප‍්‍රකාශ සිදු කරන බවත් රවුෆ් හකීම් මන්තී‍්‍රවරයා මෙහිදී ප‍්‍රකාශ කර තිබෙනවා. ,,පාස්කු ඉරිදා ප‍්‍රහාරයෙන් පසු විවිධ පිරිස් සිදුකළ කි‍්‍රයා හේතුවෙන් තමන් බලයට පත්කළ මුස්ලිම් ජනතාව පීඩාවට පත් වූ බවයි මන්තී‍්‍රවරයා පෙන්වා දී ඇත්තේ. තමන් ආණ්ඩුවේ සිටියද තම ජනතාව රැක ගැනීමට නොහැකි වූ බව පාර්ලිමේන්තු මන්තී‍්‍ර රවුෆ් හකීම්  ඕස්ටේ‍්‍රලියාවේ ABC රේඩියෝවට අදහස් දක්වමින් ප‍්‍රකාශ කර තිබෙනවා.,,මේ වනවිට මුස්ලිම් ජනතාවගේ ව්‍යාපාර මෙන්ම ජනජීවිතය ද අඩාල වී ඇති බවයි මෙහිදි ප‍්‍රකාශ කෙරුණේ්. තමන් ඇතුළු පිරිස ආණ්ඩුවේ දැරූ ධූරවලින් ඉල්ලා අස්වූයේ \"අපගේ සහෘදයින් වෙනුවෙන්\" බව ද පාර්ලිමේන්තු මන්තී‍්‍ර රවුෆ් හකීම් පවසනවා. ,,වෛරී ප‍්‍රකාශ, වර්ගවාදී කටයුතු, වෛරී කි‍්‍රයා පාලනය කිරීමට කටයුතු නොකරන්නේ නම් ඉදිරියේදී දේශපාලන තීන්දුවක් ගන්නා බවයි ඔහු මෙහිදි අවධාරණය කර ඇත්තේ. ,,රවුෆ් හකීම් මන්තී‍්‍රවරයා සිදුකළ මෙම ප‍්‍රකාශය සම්බන්ධයෙන් ඊයේ (05) රාතී‍්‍රයේ ප‍්‍රචාරය වූ නෙත් එෆ්. එම්. අන්ලිමිටඞ් වැඩසටහනට සහභාගී වූ එක්සත් ජාතික පක්ෂ පාර්ලිමේන්තු මන්තී‍්‍ර කාවින්ද ජයවර්ධනගෙන් ද නෙත් නිවුස් විමසීමක් කළා. ,,එහිදී ඔහු කියා සිටියේ \"කවුරු හෝ පුද්ගලයෙක් වෛරී ප්‍රකාශ සිදු කරනවා නම් ඒකෙදි ජාතිය ආගම ගැන බලන්නේ නැතුව නීතිය ක්‍රියාත්මක වෙන්න ඕනේ. රවුෆ් හකීම් මැතිතුමා මම දැකලා නෑ වැරදි ප්‍රකාශ සිදු කරනවා. එතුමා බුද්ධිමත් දේශපාලනඥයෙක්. කොහොම වුණත් ආගමික හෝ ජාති විදිහට බෙදිලා ඒ ගැන කල්පනා කරන්නට ඕනේ නෑ කියලා තමයි මට හිතෙන්නේ.\" යනුවෙනි."}
{"title":"මුස්ලිම් ඇමතිවරුන්ගේ ඉල්ලා අස්වීමේ ලිපි තාම නැහැ ","authors":["දිනුක් හේවාවිතාරණ"],"date":{"year":"2019","month":"06","date":"06"},"views":"2048","content":"කැබිනට් ,රාජ්‍ය සහ නියෝජ්‍ය ඇමතිධූරවලින් ඉවත් වූ  මුස්ලිම් මන්ත්‍රීවරු නව දෙනා සිය ධූරවලින් ඉල්ලා අස්වීමේ ලිපි ජනාධිපති මෛත්‍රීපාල සිරිසේන මහතා වෙත මෙතෙක් භාරදී නැතැයි ජනාධිපති කාර්යාලයේ ආරංචි මාර්ග සදහන් කර සිටිනවා.,,මෙලෙස ඉල්ලා අස්වූ කැබිනට් , රාජ්‍ය සහ නියෝජ්‍ය අමාතධුරයන් දැරූ මන්ත්‍රීවරුන් සිය ඉල්ලා අස්වීමේ ලිපි භාරදී ඇත්දැයි සම්බන්ධයෙන් ජනාධිපති ලේකම් කාර්යාලයේ ඉහළ පෙලේ නිලධාරියෙකුගෙන් සිදුකල විමසීමකදී ඔහු ප්‍රකාශ කලේ ඊයේ (05) සවස් වන තෙක් ඉල්ලා අස්වීමේ ලිපි කිසිවක් ජනාධිපති ලේකම් කාර්යාලයට නොලැබුණු බවයි.,,අමාත්‍ය රිෂාඩ් බදුර්දීන්, ආණ්ඩුකාරවරුන් වන අසාද් සාලි සහ එම්.එල්.ඒ.එම්. හිස්බුල්ලාට එරෙහිව එල්ලවී ඇති චෝදනා සම්බන්ධයෙන් විමර්ෂණයක් සිදුකිරීම සදහා අවශ්‍ය වටපිටාව සැකසීම සදහා මුස්ලිම් මන්ත්‍රීවරුන් 09 දෙනෙකු ආණ්ඩුවේ තමන් දැරූ අමාතයධුරයන් ගෙන් පසුගිය සදුදා (03) ඉල්ලා අස්වූවාය."}
{"title":"බදියුදීන්ට එරෙහි චෝදනා ඔප්පු කරන්න විමල් සූදානම්","authors":["තරංග රුක්ෂාන් ජයසේකර","ලහිරු කපුගේ","සජිත් තිලකරත්න"],"date":{"year":"2019","month":"06","date":"05"},"views":"2307","content":"පාර්ලිමේන්තු මන්තී‍්‍ර රිෂාඞ් බදියුදීන්ට එරෙහි චෝදනා ඔප්පු කර පෙන්වීමට තමා සූදානම් බව පාර්ලිමේන්තු මන්තී‍්‍ර විමල් වීරවංශ පවසනවා.,,ඔහු ප‍්‍රකාශ කළේ බදියුදීන් මන්තී‍්‍රවරයා ත‍්‍රස්තවාදයට සහය දී ඇති බවට සාක්ෂි පවතින බවයි. ,, ,,,,කෙසේ වෙතත් පාර්ලිමේන්තු මන්තී‍්‍ර රිෂාඞ් බදියුදීන් විදෙස් මාධ්‍යයක් වෙත අදහස් දක්වමින් තමන්ට එරෙහි චෝදනා පිළිබද මෙලෙස අදහස් පළකළා.,, මේ අතර පාර්ලිමේන්තු මන්තී‍්‍රවරුන් රිෂාඞ් බදියුදීන් සහ විමල් වීරවංශ සම්බන්ධයෙන් ජනතා විමුක්ති පෙරමුණේ නායක පාර්ලිමේන්තු මන්තී‍්‍ර අනුර දිසානායක පළකලේ මෙවන් අදහසක්."}
{"title":"මුහුදු රළ ඉහළ  යයි","authors":["සමන්ත කුමාර"],"date":{"year":"2019","month":"06","date":"05"},"views":"1530","content":"මන්නාරම සිට කොළඹ සහ ගාල්ල හරහා හම්බන්තොට දක්වා වන වෙරළ ආසන්න මුහුදු ප‍්‍රදේශවල මුහුදු රළ ඉහළ යාමේ හැකියාවක් පවතින බව කාලගුණ විද්‍යා දෙපාර්තමේන්තුව පවසනවා.,,මේ සම්බන්ධයෙන් ධීවර සහ නාවික ප‍්‍රජාව හා වෙරළබඩ ප‍්‍රදේශවල ජනතාව අවධානයෙන් කටයුතු කළයුතු බවයි ආපදා කළමණාකරණ මධ්‍යස්ථානයේ නියෝජ්‍ය අධ්‍යක්‍ෂ ප‍්‍රදීප් කොඩිප්පිලි පැවසුවේ.,,මේ අතර කාලගුණ විද්‍යා දෙපාර්තමේන්තුව පැවසුවේ මන්නාරම සිට කොළඹ සහ ගාල්ල හරහා හම්බන්තොට දක්වා වන වෙරළ ආසන්න මුහුදු ප‍්‍රදේශ විටින් විට රළු විය හැකි බවයි."}
{"title":"ජා ඇල වෙඩි තැබීමකින් මිනුවන්ගොඩ කලූ අජිත් මරුට","authors":["හේමන්ත කහවලගේ","තරංග රුක්ෂාන් ජයසේකර"],"date":{"year":"2019","month":"06","date":"05"},"views":"2896","content":"ජාඇල මහවත්ත ප‍්‍රදේශයේ අද රාතී‍්‍ර 07.05ට පමණ සිදුවූ වෙඩි තැබීමකින් පුද්ගලයෙකු ජීවිතක්ෂයට පත්ව තිබෙනවා.,,සිද්ධියෙන් ජීවිතක්ෂයට පත්ව ඇත්තේ මිනුවන්ගොඩ පත්තඩුවන ප‍්‍රදේශයේ පදිංචි කි‍්‍රෂාන්ත අජිත් කුමාර නොහොත් කලූ අජිත් නැමැත්තායි.,,කෙසේ වෙතත් වෙඩි ප‍්‍රහාරය එල්ල කළේ කවුරුන්දැයි මෙතෙක් අණාවරණ වී නැහැ. ජීවිතක්ෂයට පත්වූ කලූ අජිත් තැනැත්නා පාතාල සාමාජිකයෙකුට බවටයි පැවසෙන්නේ."}
{"title":"නිදහස් පක්ෂයේ අපේක්ෂකයා ජනපති බව මුතුහෙට්ටිගම කියයි","authors":["සජිත් තිලකරත්න","තරංග රුක්ෂාන්"],"date":{"year":"2019","month":"06","date":"05"},"views":"1581","content":"ශී‍්‍ර ලංකා නිදහස් පක්ෂය විසින් ඉදිරි ජනාධිපතිවරණයේදී ස්ථීරවම අපේක්ෂකයෙකු ඉදිරිපත් කරන බවත් ඔහු වෙන කිසිවෙකු නොව ජනාධිපති මෛතී‍්‍රපාල සිරිසේන මහතා බවත් පාර්ලිමේන්තු මන්තී‍්‍ර නිශාන්ත මුතුහෙට්ටිගම පවසනවා.,,ඒ ගාල්ලේදී මාධ්‍ය වෙත අදහස් දක්වමින්.,,,, ,,ඒකාබද්ධ විපක්ෂය හා සන්ධාන ගතවුවහොත් අගමැති ධූරය ඒකාබද්ධ විපක්ෂයට ලබාදෙන බවයි මන්තී‍්‍රවරයා කියා සිටියේ."}
{"title":"අසත්‍ය ප‍්‍රවෘත්ති  සහ වෛරී ප‍්‍රකාශ සම්බන්ධයෙන් දැඩි නීතිරිති ගෙනෙයි","authors":["තරංග රුක්ෂාන් ජයසේකර"],"date":{"year":"2019","month":"06","date":"05"},"views":"1881","content":"අසත්‍ය ප‍්‍රවෘත්ති ප‍්‍රචාරන සහ වෛරී ප‍්‍රකාශ සම්බන්ධයෙන් නීතිමය පියවර ගැනීමට හැකිවන පරිදි දණ්ඩ නීති සංග‍්‍රහය සහ අපාරාධ නඩු විධාන සංග‍්‍රහය සංශෝධනය කිරීමට කැබිනට් අනුමැතිය හිමිව තිබෙනවා.,,ඒ අනුව ජාතීන් අතර සහජීවනය සහ රාජ්‍ය ආරක්ෂාවට බාධාවන ලෙස අසත්‍ය ප‍්‍රවෘත්ති ප‍්‍රචාරය කිරීම සම්බන්ධයෙන් වරදකරුවෙකු වන තැනැත්තෙකුට රුපියල් දස ලක්ෂයක් දක්වා වන දඩ මුදලක් හෝ වසර 5 කට නොවැඩි සිර දඩුවමක් හෝ එම දඩුවම් දෙකටම යටත් වන පරිදි නීති සංශෝධනය කිරීමටයි අනුමැතිව හිමිව ඇත්තේ. ,,විවිධ ජනවාර්ගික හා ආගමික කොටස් අතර සාමය හා සහ ජීවනය පවත්වා ගෙන යාමටත් රාජ්‍ය ආරක්ෂාවට බාධා වන ලෙස වෛරී ප‍්‍රකාශ සිදුකර වරදකරු වන තැනැත්තෙකුට දඩ මුදලක් හෝ සිර දඩුවමක් නියම කිරීමට හැකිවන පරිදි නීති සංශෝධනය කරනු ඇති.,,ජාතික ආරක්ෂාව පිළිබද ආංශික කමිටුව අධිකරණ හා බන්ධනාගාර ප‍්‍රතිසංස්කරණ අමාත්‍යංශය වෙත කරන ලද ඉල්ලීමකට අනුව දණ්ඩ නීති සංග‍්‍රහය සහ අපාරාධ නඩු විධාන සංග‍්‍රහය සංශෝධනය කිරීමටයි කැබිනට් අනුමැතිය හිමි වී ඇත්තේ."}
{"title":"සෑම වෘත්තීය සමිතියකටම ඇති ගැටලූ යොමු කරන්න - ජනපති ඉල්ලයි","authors":["සජිත් තිලකරත්න","තරංග රුක්ෂාන්"],"date":{"year":"2019","month":"06","date":"05"},"views":"1008","content":"සෑම වෘත්තීය සමිතියකටම ඇති ගැටලූ, ඊට අදාල අදහස් හා යෝජනා ලිඛිතව කඩිනමින් තමා වෙත යොමු කරන ලෙස ජනාධිපති මෛතී‍්‍රපාල සිරිසේන මහතා දැනුම් දෙනවා.,,ඒවා අදාල අමාත්‍යංශ වෙත යොමුකර ඉදිරි පියවර සොයා බලන බවයි ජනාධිපතිවරයා පැවසුවේ.,,ජනාධිපති මෛතී‍්‍රපාල සිරිසේන මහතා මෙම අදහස් පළ කළේ ශී‍්‍ර ලංකා නිදහස් රජයේ වෘත්තීය සමිති සම්මේලනයේ සාමාජිකයන් සමග අද දහවල් පැවැති සාකච්ඡාවකදීයි.,,දුම්රිය, අධ්‍යාපන, සෞඛ්‍ය සහ කම්කරු ඇතුළු රාජ්‍ය අංශයේ සියලූ ක්ෂේත‍්‍රවල පවතින ගැටලූ සදහා විසදුම් ලබා දීමට හැකි උපරිම මැදිහත් වීම තමා සිදු කරන බවයි ජනාධිපතිවරයා මෙහිදී වැඩිදුරටත් ප‍්‍රකාශ කර ඇත්තේ."}
{"title":"දකුණු අපි‍්‍රකාවෙන් ඉන්දියාවට 228ක ඉලක්කයක්","authors":["සමීර ගොඩපිටිය","තරංග රුක්ෂාන්"],"date":{"year":"2019","month":"06","date":"05"},"views":"1189","content":"ලෝක කුසලාන කි‍්‍රකට් තරගාවලියේ ඉන්දියාව සහ දකුණු අපි‍්‍රකාව අතර තරගය දැන් පැවැත්වෙනවා.,,කාසියේ වාසිය දිනූ දකුණු අපි‍්‍රකානු කණ්ඩායම නියමිත පන්දුවාර 50 අවසානයේ කඩුලූ 9 ක් දැවී ලකුණු 227 ක් රැස් කළා. දකුණු අපි‍්‍රකානු මුල්පෙළ පිතිකරුවන් 5 දෙනෙකුම ලකුණු 89 ක් තුළ නැවතත් කිී‍්‍රඩාගාරය වෙත හරවා යැවූ ඉන්දීය පන්දු යවන්නෝ තරගයේ වැඩි වාසිය ඔවුන් වෙත නතුකර ගත්තා. ,,එහෙත් 8 වැනි කඩුල්ල සදහා එක් වූ කි‍්‍රස් මොරිස් හා කගීසෝ රබාඩා ලකුණු 66 ක සබදතාවයක් ගොඩ නගමින් දකුණු අපි‍්‍රකානු ඉනිම ශක්තිමත් කළා.,,මොරිස් ලකුණු 42 ක් සහ රබාඩා නොදැවී ලකුණු 31 ක් රැස් කිරීමට සමත් වුණා.,,පන්දු යැවීමේදී යස්වෙන්ද්‍ර චහල් ලකුණු 51 කට කඩුලූ 4 ක් බිද හෙලූවා. සිය මංගල ලෝක කුසලාන තරගාවලියේදී ඉන්දීය පන්දු යවන්නෙකු දැක්වූ හොදම දෙවන දක්ෂතාවය මෙයය‘."}
{"title":"පොසොන් ඉහළින් සැමරීමට රජයේ පූර්ණ අනුග‍්‍රහය","authors":["සජිත් තිලකරත්න","තරංග රුක්ෂාන්"],"date":{"year":"2019","month":"06","date":"05"},"views":"964","content":"වෙසක් උත්සවය වෙනුවෙන් ඉදිකිරීමට නියමිතව තිබූ තොරණ පොසොන් උත්සවය වෙනුවෙන් ප‍්‍රදර්ශනය කිරීමට කටයුතු යොදා ඇති බව අග‍්‍රාමාත්‍ය රනිල් වික‍්‍රමසිංහ මහතා පවසනවා.,,අග‍්‍රාමාත්‍යවරයා පෙන්වා දෙන්නේ පොසොන් උත්සවය වෙනුවෙන් විශේෂ ආරක්ෂක වැඩපිළිවෙලක් කි‍්‍රයාත්මක කරන බවයි. අග‍්‍රාමාත්‍ය රනිල් වික‍්‍රමසිංහ මහතා මෙම අදහස් පළ කළේ අරලිය ගහ මන්දිරයේ අද පැවැති විශේෂ සාකච්ඡාවකදීයි.,, ආගමික වතාවත් වලට මුල්තැන දෙමින් පොසොන් උත්සවය පෙර සිරිත් අනුව ඉතා ඉහළ මට්ටමින් පැවැත්වීමට රජය පූර්ණ අනුග‍්‍රහය ලබාදෙන බවයි අග‍්‍රාමාත්‍යවරයා මෙහිදී කියා සිටියේ.,, පොසොන් සතිය වෙනුවෙන් ජුනි 10 වැනිදා සිට 16 වනදා දක්වා රජයේ සියලූ ගොඩනැගිලි අලංකාර කිරීමට නියමිත බව මෙම සාකච්ඡුාවේදී ප‍්‍රකාශ කෙරුණා. ප‍්‍රාදේශිය වශයෙන් පාසල් කේන්ද්‍ර කර ගනිමින් ධර්ම දේශනා සහ ශීල ව්‍යාපාර සංවිධානය කිරීමට ද නියමිතයි."}
{"title":"ඇමති මංගලගෙන් තවත් ආන්දෝලනාත්මක ප‍්‍රකාශයක්","authors":["හේමන්ත කහවලගේ","මහේෂ් චතුරංග","තරංග රුක්ෂාන්"],"date":{"year":"2019","month":"06","date":"05"},"views":"1873","content":"භික්ෂූන් වහන්සේ සම්බන්ධයෙන් මුදල් අමාත්‍ය මංගල සමරවීර අද තවත් මතභේදාත්මක ප‍්‍රකාශයක් සිදුකර තිබෙනවා. ඒ සිය නිල ට්විටර් ගිණුමේ සටහන් තබමින්.,,මේ අතර අමාත්‍යවරුන් වන මංගල සමරවීර හා රාජිත සේනාරත්න මෙන්ම චතුර සේනාරත්න මන්තී‍්‍රවරයා ගම්පහ විහාරස්ථානවල කිසිදු ආගමික කටයුත්තකට සහභාගී කර ගැනීමෙන් වැලකීමට ගම්පහ විහාරස්ථානවල විහාරාධිපති හිමිවරුන් ඊයේ තීරණය කර තිබුණා.,,මේ අතර අමාත්‍ය මංගල සමරවීර සිදුකළ ප‍්‍රකාශ වලට විරෝධය පළකරමින් මාතර බොධිය අසලදී හිමිවරුන් පිරිසකක් අද විරෝධතාවක ද නිරත වූ බව නෙත් නිවුස් වාර්තාකරු පැවසුවා."}
{"title":"කි‍්‍රකට් ලෝක කුසලානයේ පළමු අභියෝගයට ඉන්දියාව පිටියට","authors":["තරංග රුක්ෂාන් ජයසේකර"],"date":{"year":"2019","month":"06","date":"05"},"views":"1975","content":"ලෝක කුසලාන කි‍්‍රකට් තරගාවලියේ ඉන්දියාව සහ දකුණු අපි‍්‍රකාව අතර තරගය දැන් පැවැත්වෙනවා.,,කාසියේ වාසිය දිනූ දකුණු අපි‍්‍රකානු කණ්ඩායම පළමුව පන්දුවට පහර දීමට තීරණය කළා.,,දකුණු අපි‍්‍රකානු  කණ්ඩායම අද තරගයට පිවිසෙන්නේ එක් වෙනස්කමක් සමගින්.,,ඒ අනුව ලූන්ගි න්ගිඞ් වෙනුවට තබ්රේයිස් ශම්සි අද දකුණු අපි‍්‍රකානු කණ්ඩායමට කැදවා තිබෙනවා.,,ඉන්දීය කණ්ඩායමේ අවසන් 11 දෙනා අතරට බුවනේෂ්වර කුමාර් සහ කේ.එල් රාහුල් කැදවා ඇති අතර රවීන්ද්‍ර ජඬේජාට කණ්ඩාමේ ස්ථානයක් හිමිව නැහැ."}
{"title":"‘නැස්කෝ 2019’සම්මාන උළෙල සඳහා නාමයෝජනා කැදවීම ඇරඹෙයි","authors":["මහේෂ් චතුරංග"],"date":{"year":"2019","month":"06","date":"05"},"views":"1272","content":"ශී‍්‍ර ලංකා අළෙවිකරණ ආයතනය සංවිධාන කරන ‘නැස්කෝ 2019’ සම්මාන උළෙල සඳහා නාමයෝජනා කැදවීම මේ වනවිට ආරම්භ කර තිබෙනවා. ,,ශී‍්‍ර ලංකාව පුරා විසිරී සිටින විකුණුම්කරුවන්ගේ කාර්යභාරය අගයන මෙම සම්මාන උළලේදී විෂය පථයන් 22 ක් යටතේ සම්මාන පිරිනැමෙන බවයි ඒ පිළිබද කරුණු දැක්වූ ශී‍්‍ර ලංකා අළෙවිකරණ ආයතනයේ සභාපති සුරංජිත් ස්වාරිස් සඳහන් කළේ.,,නැස්කෝ වෙබ් අඩවිය ඔස්සේ සම්මාන උළලේ අයදුම් පත්‍රය ලබා ගත හැකියි. අයදුම් පත්‍රය සම්පූර්ණ කර ජුනි මස 28 වැනිදා සවස 5.00ට පෙර ශී‍්‍ර ලංකා අළෙවිකරණ ආයතනයට භාර දිය යුතු වනවා."}
{"title":"වෙඩි නොවදින වාහනයේ යෝජනාව ජනපති ඉවතට දමයි","authors":["දිල්ෂාන් තුෂාර"],"date":{"year":"2019","month":"06","date":"05"},"views":"3153","content":"විපක්‍ෂ නායක මහින්ද රාජපක්‍ෂ මහතාට වෙඩි නොවදින මෝටර් රථයක් ලබාදීම සම්බන්ධයෙන් ඉදිරිපත් වූ යෝජනාව ඊයේ (04) කැබිනට් මණ්ඩලයේදී ප‍්‍රතික්‍ෂේප වී තිබෙනවා.,,ජනාධිපති මෛතී‍්‍රපාල සිරිසේන මහතා විසින් එම යෝජනාව ප‍්‍රතික්‍ෂේප කර ඇති බවයි වැඩිදුරටත් වාර්තා වුණේ.,,එහිදී අදහස් දැක්වූ ජනාධිපතිවරයා ප‍්‍රකාශ කර ඇත්තේ දැනටමත් වෙඩි නොවදින රථ 3 ක් විපක්‍ෂ නායකවරයා වෙත ලබාදී ඇති බවයි. විපක්‍ෂ නායකවරයා වෙත වෙඩි නොවදින මෝටර් රථයක් ලබාදීමේ යෝජනාව අග‍්‍රාමාත්‍ය රනිල් වික‍්‍රමසිංහ මහතා විසින් පසුගිය සතියේ කැබිනට් මණ්ඩලයට ඉදිරිපත් කර තිබුණා. ,,මේ අතර ආණ්ඩුවෙන් ඉවත් වූ මුස්ලිම් අමාත්‍යවරු සම්බන්ධයෙන්ද ඊයේ පැවති කැබිනට් මණ්ඩල රැස්වීමේදී සාකච්ඡා වී තිබෙනවා. එහිදී ජනාධිපතිවරයා සඳහන් කර ඇත්තේ චෝදනාවට ලක්ව ඇති සියළු දෙනා සම්බන්ධයෙන් මසක් ඇතුළත කඩිනමින් පරීක්‍ෂණ පවත්වා අවසන් කරන ලෙසයි. මුස්ලිම් අමාත්‍යවරුන් සියළු දෙනා තනතුරුවලින් ඉවත්වීම භයානක තත්ත්වයක් බවද ජනාධිපතිවරයා පවසා තිබෙනවා."}
{"title":"ජනපති කියූ දේ අසාද් සාලි හෙළිකරයි","authors":["දිල්ශාන් තුෂාර "],"date":{"year":"2019","month":"06","date":"05"},"views":"4607","content":"තමන් ඉල්ලා අස්වුණේ ජාතික සමගිය ආරක්‍ෂා කිරීම සඳහා බව බස්නාහිර පළාත් හිටපු ආණ්ඩුකාර අසාද් සාලි පවසනවා.,,නෙත් නිවුස් කළ ප‍්‍රශ්න කිරීමකදී ප‍්‍රතිචාර දක්වමින් ඔහු මේ බව කියාසිටියා.,,එහිදී \"අපි මුස්ලිම් ජනතාව විතරක් නෙමෙයි නියෝජනය කරන්නේ..නමුත් මුස්ලිම් ජනතාව දැන් පීඩාවට පත්වෙලා ඉන්න නිසා. අහිංසක දුගී දුප්පත් මිනිස්සු අරගෙන ඇතුළේ තියාගෙන ඉන්නේ කොහොමද කියලා අපි දන්නවා. ඒක ජනාධිපතිතුමා දන්නැතුව නෙමෙයිනේ. අගමැතිතුමා දන්නවා. අඹ ඇටයක් තරම්වත් වරදක් කරලා ඉන්න කෙනෙක් ඉන්නවා නම් එයාව නිදහස් කරන්න කියන්නේ නෑ අපි. ජනාධිපතිතුමා පැහැදිළිව කිව්වා.. අපිට 'ඉල්ලා අස්වෙන්න කියන්නෙත් නෑ..මං අස් කරන්නෙත් නෑ කියලා.' කිව්වා. අපිට යුතුකමක් තියෙනවා.. ජාතික සමගිය උදෙසා..සාමකාමීව ජීවත් වෙන්න කැමති 90%ක් සියලු ජාතිවල ජනතාව වෙනුවෙන් තමයි අපි මේ කැපවීම කළේ.  \" යනුවෙන්ද සඳහන් කළා.,,,,ආණ්ඩුකාර තනතුරෙන් ඉල්ලා අස්වුණේ එල්ල වූ චෝදනා පිළිගන්නා නිසා දැයි නෙත් නිවුස් මෙහිදී ඔහුගෙන් වැඩිදුරටත් ප‍්‍රශ්න කළා."}
{"title":"මාර්ග බාධකයකදී සැකපිට අයෙක් අත්අඩංගුවට","authors":["නිශාන් ද සිල්වා"],"date":{"year":"2019","month":"06","date":"05"},"views":"2984","content":"එකම නමකට නිකුත් කෙරුණු ජාතික හැදුනුම්පත් දෙකක් සහ විදෙස් ගමන් බලපත‍්‍ර තුනක් ළඟ තබාගෙන සිටි පුද්ගලයෙකු අතුරුගිරිය පෝරේ, කොස්කදවිල මාර්ග බාධකයේදී ආරක්‍ෂක අංශ අත්අඩංගුවට ගෙන තිබෙනවා.,,කැබ් රථයක ගමන් ගත් එම සැකකරුව, එම මාර්ග බාධකයේ රාජකාරී කළ පොලිසියේ හා යුද හමුදා සාමාජිකයින් විසින් පරීක්‍ෂා කරන අවස්ථාවේ අදාළ හැදුනුම්පත් සහ විදේශ ගමන් බලපත‍්‍ර සොයාගෙන ඇති බවයි නෙත් නිවුස් වෙත වාර්තා වුණේ.,,අබු බාහිර් මොහොමඞ් මුසාමිල් යන නම එම සියළු හැදුනුම්පත් සහ විදෙස් ගමන් බලපත‍්‍රවල සඳහන් වනවා. අත්අඩංගුවට ගැණුනු සැකකරු මාවනැල්ල ප‍්‍රදේශයේ පදිංචිකරුවෙකු වන අතර සෞදියේ සිට ඔහු මෙරටට පැමිණ ඇත්තේ ඉකුත් 31 වැනිදායි. සැකකරු පවසා ඇත්තේ සිය හැදුනුම්පත් සහ විදෙස් ගමන් බලපත‍්‍ර අස්ථාන ගතවීම හේතුවෙන් අවස්ථා කිහිපයකදී ඒවා නැවත ලබාගත් බවයි.,,වැල්ලවත්ත ප‍්‍රදේශයේ අධ්‍යාපන ආයතනයක ඉගෙනුම ලබන සිය දියණියක් රැගෙන යාමට පැමිණි බවද සැකකරු පවසා තිබෙනවා. ගමන් මාර්ගය වැරදී තමන් අතුරුගිරිය දෙසට පැමිණි බවයි ප‍්‍රශ්න කිරීම්වලදී ඔහු වැඩිදුරටත් ප‍්‍රකාශ කර ඇත්තේ.,,අදාළ සැකකරු පැමිණි කැබ් රථයේ ඔහුගේ බිරිඳ සහ කුඩා දරුවෙකු රැදී සිට තිබෙනවා. සැකකරු සහ ඔවුන් දෙදෙනා වැඩිදුර පරීක්‍ෂණ සඳහා අතුරුගිරිය පොලීසියට භාරදී තිබෙනවා.,,කාන්තාව සහ කුඩා දරුවා මූලික විමර්ශනයකින් පසු මුදාහැර ඇති බවයි වැඩිදුරටත් වාර්තා වුණේ. සැකකරු කඩුවෙල මහේස්ත‍්‍රාත් අධිකරණයට ඉදිරිපත් කිරීමට නියමිතයි."}
{"title":"සාලාව අවි ගබඩාව පිපිරී අදට වසර තුනයි - ගැටලු තවමත් විසදී නෑලු","authors":["සජිත් තිලකරත්න"],"date":{"year":"2019","month":"06","date":"05"},"views":"1662","content":"සාලාව අවි ගබඩාව පිපිරී අදට වසර 3 ක් ගත වනවා.,,එහෙත් මේ දක්වා පිපිරීමෙන් විපතට පත්වූවන්ගේ ගැටළු විසදා අවසන් කර නොමැති බවයි සාලාව අවි ගබඩාව පිපිරීමෙන් විපතට පත් ජනතා එකමුතුව පවසන්නේ.,,එහි ලේකම් චන්දන සූරියආරච්චි වැඩි දුරටත් පෙන්වා දුන්නේ \"2016 ජූනි 05 වැනිදා මෙම සිදුවීම සිදු වුණේ. ග්‍රාම සේවා වසම් 13ක ජනතාවට මේ නිසා විවිධ මට්ටමේ ගැටලුවලට මුහුණ දෙන්නට සිදු වුණා. රජය සහ තක්සේරු දෙපාර්තමේන්තුව මේ සම්බන්ධයෙන් සිදු කරපු මැදිහත්වීමේ දුර්වලතා නිසා ජනතාවට දැඩි අසාධාරණයක් සිද්ධවෙලා තියෙනවා. \" යනුවෙනි."}
{"title":"නාලක සිල්වාගේ ඔළුවේ තිබූ සැලසුම ගැන ෆොන්සේකා අහයි","authors":["සමන්ත කුමාර"],"date":{"year":"2019","month":"06","date":"05"},"views":"4244","content":"තමන් සිදුකළ විමර්ශන අඛණ්ඩව කි‍්‍රයාත්මක කිරීමට හැකි වූයේ නම් පාස්කු ඉරිදා ප‍්‍රහාරය අවම කිරීමේ හැකියාවක් තිබූ බව ත‍්‍රස්ත විමර්ශන කොට්ඨාසයේ හිටපු නියෝජ්‍ය පොලිස්පති නාලක සිල්වා පවසනවා.,,අදාළ ප‍්‍රහාර සම්බන්ධයෙන් සොයා බැලීමට පත් කළ පාර්ලිමේන්තු විශේෂ කාරක සභාව හමුවේ සාක්‍ෂි ලබාදෙමින් ඔහු මේ බව කියාසිටියා. ප‍්‍රහාරය සැලසුම් කළ බව කියන සහරාන් හෂීම්ගේ සමාජ ජාල භාවිතය සම්බන්ධයෙන් තමන් අවධානයෙන් සිටි බවයි හිටපු නියෝජ්‍ය පොලිස්පතිවරයා මෙහිදී කියාසිටියේ.,,පාර්ලිමේන්තු විශේෂ කාරක සභාවේ සාමාජික පාර්ලිමේන්තු මන්තී‍්‍ර ෆීල්ඞ් මාර්ෂල් සරත් ෆොන්සේකා නැගූ ප‍්‍රශ්නයකට හිටපු නියෝජ්‍ය පොලිස්පති නාලක සිල්වා ප‍්‍රතිචාර දැක්වූයේ මෙලෙසයි.,,පාර්ලිමේන්තු මන්තී‍්‍ර ෆීල්ඞ් මාර්ෂල් සරත් ෆොන්සේකා :- ගන්න ක්‍රියාමාර්ග හැම එකම ලිඛිතව තියන්නේ නෑනේ..මම යුද්ධ කරද්දි මුලතිව්වලට අවසානේ ගෙනියනවා කියන එක මම විතරයි දැනන් හිටියේ. ආරක්ෂක කවුන්සිලයේදී හෝ ආරක්ෂක ඇමතිටවත් මම ඒක කියලා තිබුණේ නෑ. ඒ වගේ ඔබතුමාගේ ඔළුවෙත් මොකක් හරි සැළසුමක් තියෙන්න ඇති නේ..ඒකයි මම ඇහුවේ.,,,හිටපු නියෝජ්‍ය පොලිස්පති නාලක සිල්වා :- එක පාරටමනේ මාව අත්අඩංගුවට ගන්නේ. එතකොට මට ඒක කාටවත් කියන්න විදිහකුත් නෑ. අනිත් එක සර් මම රහසිගතව ඒක තියාගත්තේ අනිවාර්යයෙන්ම අත්අඩංගුවට ගත්තා නම් ඊළඟ ක්‍රියාවලිය තමයි ඉතුරු ටික ගන්න එක."}
{"title":"\"ඉල්ලා අස්වීම් සම්බන්ධයෙන් සිදුකරන ප‍්‍රකාශ පිළිගත නොහැකියි\" ","authors":["සමන්ත කුමාර"],"date":{"year":"2019","month":"06","date":"05"},"views":"3260","content":"ආරක්‍ෂක අංශ සිදුකරන පරීක්‍ෂණවලට සහාය දීමක් ලෙස අමාත්‍ය ධුරවලින් ඉල්ලා අස්වූ බවට මුස්ලිම් මන්තී‍්‍රවරුන් සිදුකරන ප‍්‍රකාශ පිළිගත නොහැකි බව ඒකාබද්ධ විපක්‍ෂය පවසනවා.,,ඔවුන් පරීක්‍ෂණවලට සහායවීමක් ලෙස ඉල්ලා අස්වූයේ නම් අදාළ අමාත්‍යාංශවලට ඔවුන් විසින් පත් කර ඇති නිලධාරීන්ද ඉල්ලා අස්විය යුතු බවයි පාර්ලිමේන්තු මන්තී‍්‍ර රංජිත් ද සොයිසා කියාසිටියේ.,,ඊයේ පාර්ලිමේන්තුවේදී විවාදයට ගැණුනු තේ පර්යේෂණ මණ්ඩල සංශෝධන පනත් කෙටුම්පත දෙවන වර කියවීමේ විවාදයට එක්වෙමින් මන්තී‍්‍රවරයා මේ බව කියාසිටියා.,,(එම තොරතුරු අළලා නෙත් නිවුස් සකස් කළ වාර්තාවක් පහතින් දැක්වේ.)"}
{"title":"එකවර සියලු දෙනා ඉවත් වූ අරමුණ හිටපු ඇමතිවරයෙක් කියයි","authors":["සජිත් තිලකරත්න"],"date":{"year":"2019","month":"06","date":"05"},"views":"4032","content":"තමන් ඇතුළු ආණ්ඩුවේ සිටි මුස්ලිම් අමාත්‍යවරුන්, රාජ්‍ය අමාත්‍යවරුන් සහ නියෝජ්‍ය අමාත්‍යවරුන් ඉල්ලා අස් වුණේ චෝදනා එල්ල වී සිටින පිරිස් ආරක්‍ෂා කිරීමේ අරමුණින් නොවන බව හිටපු අමාත්‍ය අබ්දුල් හලීම් පවසනවා.,,නෙත් නිවුස් කළ කරුණු විමසීමකට ප‍්‍රතිචාර  දක්වමින් මන්තී‍්‍රවරයා මේ බව කියාසිටියා.,,,,ඉල්ලා අස්වූ අමාත්‍යවරුන් නියෝජනය කළේ මුස්ලිම් ජනතාව පමණක් දැයි නෙත් නිවුස් මෙහිදී හිටපු අමාත්‍ය අබ්දුල් හලීම්ගෙන් ප‍්‍රශ්න කළා.  ,,එහිදී \"අපේ ජනතාව දැන් ගොඩාක් දුක් විඳිනවා. හිර ගෙවල්වල. ඒ කට්ටිය ඔක්කොම ත්‍රස්තවාදී පනත යටතේ පුංචි පුංචි කාරණාවලට හිර කරලා තියෙන්නේ. තාමත් අපිට හිරිහැරනේ කරන්නේ. ඒ නිසා අපි ඉවත් වුණා. අපි මේ රටට ආදරෙයි.\" යනුවෙන් සඳහන් කළා."}
{"title":"ලොවපුරා ඉස්ලාම් බැතිමතුන් අද රාමසාන් සමරයි","authors":["සමන්ත කුමාර","සජිත් තිලකරත්න"],"date":{"year":"2019","month":"06","date":"05"},"views":"1687","content":"පුරා මාසයක් ආරක්ෂා කළ උපවාසය නිමා කරමින් ලොවපුරා ඉස්ලාම් බැතිමතුන් අද (05) රාමසාන් උත්සවය සමරනවා. ඊයේ (04) දිනයේ නව සඳ දැකීමත් සමග අද දිනයේ රාමසාන් උත්සවය සමරන බව කොළඹ මහ පල්ලිය නිවේදනය කළා.,,මෙවර රමසාන් උත්සවය චාම්ව සමරන ලෙසයි සමස්ත ලංකා ජමෙයිතුල් උලමා සංවිධානය මුස්ලිම් ජනතාවගෙන් ඉල්ලීමක් කර ඇත්තේ. සමස්ත ලංකා ඉස්ලාමීය උපදේශක අල්හාජ් කලීල් මවුලවිතුමන් ඒ පිළිබඳව සඳහන් කළා.,, ,,-----------------------,,මේ අතර රාමසාන් උත්සවය සමරන ඉස්ලාම් ජනතාව වෙනුවෙන් ජනාධිපති මෛතී‍්‍රපාල සිරිසේන මහතා සුබ පැතුම් පණිවිඩයක් නිකුත් කර තිබෙනවා. අප වටා රැඳී ඇති අවිශ්වාසයේ සහ සැකයේ අඳුරු දුරුකර සහෝදර මිනිසුන් ලෙස අත්වැල් බැදගැනීමට හැකි අනාගතයක් වෙනුවෙන් ඔබ සියලූ දෙනා යාඥා කරනු ඇතැයි අපේක්ෂා කරනු බවයි ජනාධිපතිවරයා සිය රාමසාන් පණිවිඩයෙන් පෙන්වා දෙන්නේ.,,ලෞකික ආශාවන්ගෙන් ඉවත්ව ආගමික වත්පිලිවෙත් පුරමින් දිළින්දන් හා අසරණයන් වෙනුවෙන් තම ඉපැයුම් පරිත්‍යාග කරමින් ඉස්ලාමීය බැතිමතුන් ගෙවන උපවාස කාලය, දකුණු ආසියාතික සියළු ආගමික දර්ශනවල ලෝකෝත්තර අරමුණු හා ඔවුන් සමීප කරවන බවද එම පණිවිඩයේ සදහන්.,, ,,-------------,,මේ අතර අග‍්‍රාමාත්‍ය රනිල් වික‍්‍රමසිංහ මහතා ද රාමසාන් උත්සවය වෙනුවෙන් සුබ පැතුම් පණිවිඩයක් නිකුත්කර තිබෙනවා.,,පාස්කු ඉරිදා ත‍්‍රස්ත ප‍්‍රහාරයෙන් පැහැදිලි වන්නේ මුස්ලිම් ජන සමාජයේ ඉතා සුළු පිරිසක් තම දහම තුළ පවතින මෙම උතුම් හර පද්ධතියන් බැහැර කරමින් අන්තවාදය දෙසට ඇදී යාමේ භයානක ප‍්‍රතිඵලයයි. ඉස්ලාම් දහමේ සැබෑ හරය පළුදු කරන මෙම අන්තවාදීන් සම්බන්ධව අවධානයෙන් සිටින ලෙස සැබෑ ඉස්ලාම් භක්තිකයන්ගෙන් තමන් ඉල්ලා සිටින බවයි අග‍්‍රාමාත්‍යවරයා සිය රාමසාන් සුබ පැතුම් පණිවිඩයෙන් පෙන්වා දී ඇත්තේ.,, ,,--------------------,,මේ අතර විපක්ෂ නායක මහින්ද රාජපක්ෂ මහතාද රාමසාන් උත්සවය වෙනුවෙන් සුබ පැතුම් පණිවිඩ නිකුත් කර තිබෙනවා.,,ජාතිවාදය, අන්තවාදය සහ ත‍්‍රස්තවාදය ඉස්ලාම් ආගම විසින් ද හෙළා දකින බව අප අමතක නොකළ යුතුයි. ඒ පදනම මත දැනට උද්ගත වී ඇති ජාතික ප‍්‍රශ්නවලට වහ වහාම විසදුම් යෙදීම වත්මන් පාලකයින්ගේ වගකීමක් බවයි විපක්ෂ නායකවරයා සිය රාමසාන් සුබ පැතුම් පණිවිඩයෙන් පෙන්වා දී ඇත්තේ.,,ශූද්ධ වූ අල් කුරාණයේ ඉගැන්වීම් හා නබි නායකතුමන්ගේ ගතිගුණ සහ මග පෙන්වීම නිරන්තරයෙන් සිහියට ගෙන අතීතයේ සිට අනුගමනය කළ සහජීවන ප‍්‍රතිපත්තියට තව තවත් කැප වී කි‍්‍රයා කරන ලෙස තමන් මුස්ලිම් පුරවැසියන්ගෙන් ඉල්ලීමක් කරන බවයි විපක්ෂ නායක මහින්ද රාජපක්ෂ මහතා සඳහන් කළේ."}
{"title":"ජනමාධ්‍ය කැබිනට් ඇමතිධුරය හා නිතිය හා සාමය රාජ්‍ය ඇමතිධුරය එක්සත් ජාතික පක්ෂයට ","authors":["දිනුක් හේවාවිතාරණ"],"date":{"year":"2019","month":"06","date":"04"},"views":"7011","content":"ජනමාධ්‍ය කැබිනට් අමාත්‍යධුරය සහ  නීතිය හා සාමය පිළිබඳ රාජ්‍ය අමාත්‍යධූරය එක්සත් ජාතික පක්ෂයට ලබාදීමට ජනාධිපති මෛත්‍රීපාල සිරිසේන මහතා එකඟතාව පළකර ඇති බව වාර්තා වනවා. අගමැති රනිල් වික්‍රමසිංහ මහතා සමග ජනාධිපති ලේකම් කාර්යාලයේදී අද (03) රාත්‍රියේදී පැවති විශේෂ සාකච්ජාවකදී මේ පිලිබදව ජනාධිපතිවරයා සිය එකඟතාවය පළකර ඇති බවයි වාර්තා වන්නේ.,,ජනමාධ්‍ය කැබිනට් ඇමතිධුරය සහ නිතිය හා සාමය රාජ්‍ය අමාත්‍යධුරයන් එක්සත් ජාතික පක්ෂයට ලබාදීම ගැටළුවක් නොවන බව මෙහිදී ජනාධිපති මෛත්‍රිපාල සිරිසේන මහතා අවධාරණය කළ බවයි වාර්තා වන්නේ."}
{"title":"ඉල්ලා අස්වූ මුස්ලිම් අමාත්‍යවරුන් සුපුරුදු ආසනවල - පාර්ලිමේන්තුවේදී ප්‍රශ්න කරයි","authors":["සමන්ත කුමාර"],"date":{"year":"2019","month":"06","date":"04"},"views":"4358","content":"ඉල්ලා අස්වූ මුස්ලිම් අමාත්‍යවරුන් පසුපෙළ මන්තී‍්‍රවරුන් ලෙස කටයුතු කරන බව පැවසුවද ඔවුන් පාර්ලිමේන්තු සභා ගර්භයේ සුපුරුදු ආසනවල අසුන් ගැනීම සම්බන්ධයෙන් විපක්ෂයේ මන්තී‍්‍රවරුන් අද (04) පාර්ලිමේන්තුවේදී ප‍්‍රශ්න කළා.,,පාර්ලිමේන්තු මන්තී‍්‍ර කෙහෙළිය රඹුක්වැල්ල මතුකළ ප‍්‍රශ්නයකට සභා නායක අමාත්‍ය ලක්ෂ්මන් කිරිඇල්ල පිළිතුරු ලබාදුන්නා.,,එහිදී \"ඒ අය පක්ෂ නායකයෝ. පක්ෂ නායකයෙක් නිසානේ ඉන්නේ. \" යනුවෙන් සඳහන් කළා.,,,,මේ අතර අමාත්‍ය මංගල සමරවීර සිය ටිව්ටර් ගිණුමේ තැබූ සටහනක් සම්බන්ධයෙන් පාර්ලිමේන්තු මන්තී‍්‍ර විමල් වීරවංශ මතු කළ ප‍්‍රශ්නයකටද සභානායකවරයා ප‍්‍රතිචාර දැක්වුවා.,,,,විපක්ෂ නායක මහින්ද රාජපක්ෂ මහතාද එහිදී අදහස් පළකළා. ,,එහිදී \"සාක්ෂි කරුවන් වශයෙන් බුද්ධි අංශයේ නිලධාරීන් ගෙන්වීම තුළ වෙන්නේ ඒ නිලධාරීන්ව හෙළිදරව් වෙලා.. ඊට පස්සේ ඔවුන්ට ජීවිත ආරක්ෂාව ලබා දෙන්න සිදුවේවි. මේ තත්ත්වෙට ඇති කරන්න එපා.\" යනුවෙන් සඳහන් කෙරුණා."}
{"title":"හිටපු ඩී අයි ජී නාලකගෙන් පාර්ලිමේන්තු විශේෂ කාරක සභාවට පැය දෙකහමාරක ප්‍රකාශයක්","authors":["සමන්ත කුමාර"],"date":{"year":"2019","month":"06","date":"04"},"views":"1961","content":"පාස්කු ඉරිදා ප්‍රහාරය සම්බන්ධයෙන්  සොයා බැලීමට පත්කළ පාර්ලිමේන්තු විශේෂ කාරක සභාව හමුවේ ත්‍රස්ත විමර්ශන කොට්ඨාසය භාර හිටපු නියෝජ්‍ය පොලිස්පති නාලක සිල්වා අද (04) සාක්ෂි ලබා දුන්නා. පස්වරු 3.30 සිට පස්වරු හය පමණ වනතුරු ඔහු පාර්ලිමේන්තු විහේෂ කාරක සභාව හමුවේ සාක්ෂි ලබාදුන් බවයි නෙත් නිවුස් පාර්ලිමේන්තු වාර්තාකරු පැවසුවේ.,,පාස්කු ඉරිදා ප්‍රහාරය මෙහෙය වූ බව කියන සහරාන් හෂීම් අත්අඩංගුවට ගැනීමට තමන් අධිකරණයෙන් විවෘත වරෙන්තුවක් ලබාගෙන තිබුණු බවද ත්‍රස්ත විමර්ශන කොට්ඨාසය භාර හිටපු නියෝජ්‍ය පොලිස්පති නාලක සිල්වා විශේෂ කාරක සභාව හමුවේ කියා සිටියා. ,,,,මේ අතර මෙම විශේෂ කාරක සභාව මාධ්‍යට විවෘත කිරීමෙන් ජාතික ආරක්ෂාවට තර්ජනයක් වන බවට එල්ල වන චෝදනා වලටද අද එම සභාවේ කටයුතු ආරම්භ වන අවස්ථාවේදී කරුණු පැහැදිලි කෙරුණා. මේ එම කමිටුව හමුවේ වැඩ බලන සභාපති පාර්ලිමේන්තු මන්ත්‍රී ආචාර්ය ජයම්පති වික්‍රමරත්න.,,,,මෙම පාර්ලිමේන්තු විශේෂ කාරක සභාව එළඹෙන 6 වනදා පෙරවරු 11 ට යළි රැස් වීමට නියමිතයි. හිටපු ආරක්ෂක ලේකම් හේමසිරි ප්‍රනාන්දු සහ පොලිස්පති පූජිත් ජයසුන්දර එදිනට සාක්ෂි විමසීම සඳහා කැදවීමට නියමිතයි."}
{"title":"රට සුරක්ෂිත බවට ආණ්ඩුවෙන් ප්‍රකාශයක්","authors":["සජිත් තිලකරත්න"],"date":{"year":"2019","month":"06","date":"04"},"views":"1393","content":"රට තුළ යළි ත්‍රස්ත අවධානමක් මතු නොවීම සඳහා ගතහැකි සෑම පියවරක්ම ගැනීමට රජය කටයුතු කර ඇති බව අමාත්‍ය නවීන් දිසානායක පවසනවා. ප්‍රවෘත්ති දෙපාර්තමේන්තුවේ අද (04) පැවැති මාධ්‍ය හමුවකට එක් වෙමින් අමාත්‍යවරයා මේ බව සඳහන් කළා. ,,පාස්කු ඉරිදා ප්‍රහාරයෙන් පසුව ආරක්ෂක අංශ ප්‍රකාශ කර තිබෙනවා මේ වෙන විට ජාතික තව්හිත් ජමාත් සංවිධානයේ ක්‍රියාකාරිත්වය සම්පුර්ණයෙන්ම මැඩ පවත්වා ඇති බවට. ඒක ජයග්‍රහණයක්. අඩුපාඩු තිබ්බා, ඒ නිසයි මේ ජිවිත සංඛ්‍යාවක් නැති උනේ. ඉදිරියේදී  දේවල් නොවෙන්න අපි කටයුතු කරනවා. රටේ සියලුම මුස්ලිම් ගෙවල් සෝදිසියට ලක්කලා. මෙය ඕනෑම මොහොතක යලි ඇති වීමේ හැකියාවක් තියෙනවා. අපි ඒ ගැන අවධානයෙන් සිටිය යුතුයි, අමාත්‍යවරයා කියා සිටියා.,,,,මේ එහිදී අදහස් දැක්වූ නවීන් දිසානායක අමාත්‍යවරයා. ,,තව්හිත් ජමාත් සංවිධානය නිෂ්ක්‍රිය කිරීමට මුස්ලිම් ජනතාව විශාල උප්කාරිත්වයක් දැක්වුවා. පාස්කු ප්‍රහාරයෙන් පසුව ගොඩක් රටවල් අපේ රටට එරෙහිව සංචාරක නිවේදනයක් නිකුත් කළා. දැන් එම නිවේදනය ඒ රටවල් ඉවත් කරන්න කටයුතු කරමින් සිටිනවා. 1983 වර්ෂයේදී ඇතිවූ දමිල ප්‍රශ්නයේදී එවකට සිටිය දේශපාලන බල අධිකාරිය වැරදි  තීරණයක් ගත්ත නිසා තත්ත්වය විශාල පරිවර්තනයකට ලක්වුනා. එහිදී අමිර්තලිංගම් මන්ත්‍රීවරයාව පාර්ලිමේන්තුවෙන් ඉවත් කරන්න අනෙක් දේශපාලකයින් කටයුතු කළා. ඒ දේ යලිත් ඇතිවෙන්න දෙන්න හොද නැහැ යැයි ඔහු මෙහිදී වැඩිදුරටත් සදහන් කර සිටියා."}
{"title":"ඉදිරි ජනාධිපතිවරණයට තරග කරන්නේ නැහැ : ජනාධිපති කියයි ","authors":["දිනුක් හේවාවිතාරණ"],"date":{"year":"2019","month":"06","date":"05"},"views":"5928","content":"තමන් ඉදිරි ජනාධිපතිවරණයට තරග නොකරන බව ජනාධිපති මෛත්‍රිපාල සිරිසේන මහතා ප්‍රකාශ කර තිබෙනවා. ඊයේ (04) පාර්ලිමේන්තුවේදී පැවති කැබිනට් රැස්වීමෙන් අනතුරුව ජනාධිපතිවරයා මේ බව ප්‍රකාශ කර ඇති බවයි වාර්තා වන්නේ.,,ඉදිරි ජනාධිපතිවරණය එක්සත් ජනතා පෙරමුණ වශයෙන් නව අපේක්ෂකයෙක් ඉදිරිපත් කරන ලෙසට ජනාධිපතිවරයා මෙහිදී කියා ඇති අතර අවශ්‍ය නම් තමන් එම අපේක්ෂයාට සහය ලබාදීමට සුදානම් බවත් නැත්නම් මැතිවරණයේදී ස්වාධීනව සිටීම තම අදහස බවයි ජනාධිපති මෛත්‍රිපාල සිරිසේන මහතා මෙහිදී ප්‍රකාශ කර ඇත්තේ.,,වීරකේසරි දමිල පුවත්පත අද (05) මේ බව වාර්තා කර තිබෙනවා."}
{"title":"පාස්කු ප්‍රහාරය පිළිබඳ ශ්‍රී ලංකා නීතිඥ සංගමය ගොනුකළ මූලික අයිතිවාසිකම් පෙත්සමක් අනිද්දා කැඳවේ","authors":["අධිකරණ වාර්තාකරු "],"date":{"year":"2019","month":"06","date":"04"},"views":"1504","content":"පාස්කු ඉරිදා සිදු වූ මරාගෙන මැරෙන බෝම්බ ප්‍රහාර සම්බන්ධයෙන් සිදු කරන විමර්ශන වලට බලපෑම් සිදු කරන පුද්ගලයින්ට එරෙහිව නීතිය ක්‍රියාත්මක කරන ලෙස සහ තවත් ඉල්ලීම් රැසක්  ඉල්ලමින් ශ්‍රී ලංකා නීතිඥ සංගමය ගොනු කළ මූලික අයිතිවාසිකම් පෙත්සම ලබන ජුනි මස 6 දා කැදවීමට ශ්‍රේෂ්ඨාධිකරණය අද (04) නියෝග කළා.,,මෙම පෙත්සම විභාග කිරීමට පූර්ණ විනිසුරු මඩුල්ලක් පත් කරන ලෙසයි ශ්‍රී ලංකා නීතිඥ සංගමය ශ්‍රේෂ්ඨාධිකරණයෙන් මෙහිදි ඉල්ලා සිටියේ. මෙම පෙත්සමේ  වගඋත්තරකරුවන් ලෙස නම්කර ඇත්තේ අනිවාර්ය නිවාඩු යැවූ පොලිස්පති පූජිත් ජයසුන්දර, හිටපු ආරක්ෂක ලේකම් හේමසිරි ප්‍රනාන්දු සහ කැබිනට් මණ්ඩලයේ සාමාජිකයන් ඇතුළු පිරිසක්."}
{"title":"කුසල් මෙන්ඩිස් හා ඇන්ජලෝ මැතිවුස් යළි අසාර්ථක වෙයි","authors":["දිනුක් හේවාවිතාරණ "," කසුන් කැලුම් "],"date":{"year":"2019","month":"06","date":"04"},"views":"3546","content":"ලෝක කුසලාන ක්‍රිකට් තරගාවලියේ ශ්‍රී ලංකාව සහ ඇෆ්ගනිස්තානය අතර තරගය කාඩිෆ්හිදී දැන් පැවැත්වෙනවා. පළමුවෙන් පන්දුවට පහර දෙන ශ්‍රී ලංකා කණ්ඩායම මීට නොබෝ වේලාවකට පෙර පන්දුවාර 29 ක් අවසානයේ කඩුලු 6 ක් දැවී ලකුණු 179 ක් ලබා සිටියා. ,,කුසල් ජනිත් සහ දිමුත් කරුණාරත්න ශ්‍රී ලංකා කණ්ඩායමට වේගවත් ආරම්භයක් ලබා දුන්නද මැද පෙළ පිතිකරුවන් අසාර්ථක වීම කැපී පෙනුනා. ළහිරු තිරිමාන්න, කුසල් මෙන්ඩිස් සහ ඇන්ජලෝ මැතිවුස් එක පන්දුවාරයක් තුළ දැවී යාම හේතුවෙන් ශ්‍රී ලංකා කණ්ඩායමට මේ වන විට දැඩි පීඩනයක් එල්ල වී තිබෙනවා. කුසල් මෙන්ඩිස් ලකුණු 2 කට දැවී ගිය අතර ඇන්ජලෝ මැතිවුස් හා ධනංජය සිල්වා ලකුණු නොලබා දැවී ගියා. තිසර පෙරේරා ලකුණු 02කට දුවද්දී දැවී ගියා.,,නොදැවී පන්දුවට පහර දෙන්නේ කුසල් ජනිත් සහ ඉසුරු උදානයි.  කුසල් ජනිත් පෙරේරා නොදැවී ලබා සිටි ලකුණු සංඛ්‍යාව 76 ක්.  ,,........................................................,,කුසල් ජනිත්ගෙන් සහ දිමුත්ගෙන් වේගවත් ආරම්භයක්,,(04-06-2019 16:11),,ලෝක කුසලාන ක්‍රිකට් තරගාවලියේ ශ්‍රී ලංකාව ඇෆ්ගනිස්තානය අතර තරගය කාඞ්ෆ්හිදී දැන් පැවැත්වෙනවා. පළමුවෙන් පන්දුවට පහර දෙන ශ්‍රී ලංකා කණ්ඩායම මීට නොබෝ වේලාවකට පෙර පන්දුවාර 13 ක් අවසානයේ එක් කඩුල්ලක් දැවී  ලකුණු 92 ක් ලබා සිටියා.,,දිමුත් කරුණාරත්න සමගින් අද ශ්‍රී ලංකා ඉනිම ආරම්භ කළේ කුසල් ජනිත් පෙරේරායි. ඔවුන් දෙදෙනා වේගවත් ආරම්භයක් ශ්‍රී ලංකා කණ්ඩායමට ලබා දුන්නා. නොදැවී පන්දුවට පහර දෙන කුසල් ජනිත් පෙරේරා ලකුණු 43 ක් ලබා සිටිනවා. දිමුත් කරුණාරත්න ලකුණු 30 ක් ලබා සිටියදී මීට සුළු මොහොතකට පෙර දැවී ගියා.,,.....................................................,,ජීවන් මෙන්ඩිස් වෙනුවට නුවන් එයි ,,(04-06-2019 14:57),,ලෝක කුසලාන තරගාවලියේ ශ්‍රී ලංකාව සමග අද (04) පැවැත්වෙන තරගයේ කාසිය වාසිය දිනා ගැනීමට ඇෆ්ගනිස්ථානය සමත් විය. ඒ අනුව ඇෆ්ගනිස්ථාන නායකයා මුලින්ම පන්දුවට පහරදීමට ශ්‍රී ලංකාවට ආරාධනා කරන ලදී.,,පසුගියදා පැවති නවසීලන්ත තරගයට ක්‍රීඩා කරනු ලැබූ ජීවන් මෙන්ඩිස් වෙනුවට නුවන් ප්‍රදීප් ශ්‍රී ලංකා කණ්ඩායමට කැඳවා තිබෙනවා."}
{"title":"රිෂාඩ්, හිස්බුල්ලා සහ අසාත්ට එරෙහිව පැමිණිලි භාර ගන්න කමිටුවක් ","authors":["දිනුක් හේවාවිතාරණ "," හේමන්ත කහවලගේ "],"date":{"year":"2019","month":"06","date":"04"},"views":"2176","content":"හිටපු අමාත්‍ය රිෂාඩ් බදුර්දීන් සහ සිය ධුරයන් ගෙන් ඉවත්වූ ආණ්ඩුකාරවරුන් වන අසාත් සාලි සහ එම්.එල්.ඒ.එම්. හිස්බුල්ලාට එරෙහිව පැමිණිලි භාර ගැනීම සදහා ජේෂ්ඨ පොලිස් නිලධාරීන් තිදෙනෙකුගෙන් යුත් කමිටුවක් පත් කරන බව පොලිස් මාධ්‍ය ප්‍රකාශක පොලිස් අධිකාරී රුවන් ගුණසේකර සදහන් කර සිටිනවා.,,අද (04) සිට ලබන 12 වනදා තෙක් එම පැමිණිලි ඉදිරිපත් කිරිමට හැකි බවයි පොලිස් මාධ්‍ය ප්‍රකාශකවරයා මෙහිදි සදහන් කර සිටියේ. උදෑසන 8.00 සිට සවස 4.00 දක්වා එම පැමිණිලි ඉදිරිපත් කිරිමට හැකි බවද එහිදි ඔහු සදහන් කළා.,,මේ අතර පාස්කු ඉරිදා එල්ල වූ ප්‍රහාරය පිළිබද පූර්ව තොරතුරු සම්බන්ධයෙන් නිලධාරීන්ගේ නොසැලකිල්ල ඇතුළු වැරදි පිළිබදව අපරාධ විමර්ශනයක් ආරම්භ කළ බව අපරාධ පරීක්ෂණ දෙපාර්තමේන්තුව අද අධිකරණයට කරුණු වාර්තා කර තිබෙනවා. ඒ පිළිබඳවද පොලිස් මාධ්‍ය ප්‍රකාශක පොලිස් අධිකාරි රුවන් ගුණසේකර මෙලෙස අදහස් දැක්වූවා."}
{"title":"බස්නාහිර නව ආණ්ඩුකාරවරයා ජනපති ඉදිරියේ දිවුරුම් දෙයි","authors":["කසුන් කැලුම් "],"date":{"year":"2019","month":"06","date":"04"},"views":"3517","content":"අසාද් සාලි ඉල්ලා අස්වීමෙන් පුරප්පාඩු වූ බස්නාහිර පළාත් ආණ්ඩුකාර ධූරයට කොළඹ මහ නගර සභාවේ හිටපු නගරාධිපති ඒ ජේ එම් මුසම්මිල් අද පත් කෙරුණා. ඔහු අද ජනාධිපති කාර්යාලයේදී ජනාධිපති මෛත්‍රීපාල සිරිසේන මහතා ඉදිරියේ බස්නාහිර පළාත් නව ආණ්ඩුකාරවරයා ලෙස දිවුරුම් දුන් බවයි ජනාධිපති මාධ්‍ය අංශය පැවසුවේ. ,,70 හැවිරිදි ඒ ජේ එම් මුසම්මිල් මීට පෙර කටයුතු කළේ මැලේසියාවේ මහ කොමසාරිස්වරයා ලෙසයි. 1970 වසරේදී ශිෂ්‍යයෙකුව සිටියදී එක්සත් ජාතික පක්ෂයට එක්වන ඔහු පසුව ශ්‍රී ලංකා මුස්ලිම් කොංග්‍රසයේ සාමාජිකත්වය ලබාගත්තා. වසර කිහිපයක් මුස්ලිම් කොංග්‍රසය සමග එක්ව සිටි ඒ ජේ එම් මුසම්මිල් සහ තවත් පිරිසක් ඉන් ඉවත් වන්නේ 2004 වසරේදී ප්‍රජාතන්ත්‍රවාදී එකමුතවේ සන්ධානය නමින් නව සන්ධානයක් ගොඩනගමින්. පසුව එම සන්ධානය යටතේ 2004 වසරේදී බස්නාහිර පළාත් සභා මැතිවරණයට තරග කරන ඒ ජේ එම් මුසම්මිල් ඉන් බස්නාහිර පළාත් සභාවට තේරී පත් වනවා.,,පසුව යළි 2009 වසරේදී එක්සත් ජාතික පක්ෂය සමග එක්වන ඔහු 2009 වසරේදී එක්සත් ජාතික පක්ෂය නියෝජනය කරමින් බස්නාහිර පළාත් සභාවට තේරීපත් වුණා. අනතුරුව 2010 වසරේ පැවැති මහ මැතිවරණයේදී ද ඒ ජේ එම් මුසම්මිල් එක්සත් ජාතික පක්ෂයෙන් තරග වැදුනද ඔහුට පාර්ලිමේන්තුවට තේරීපත් වීමට හැකියාව ලැබුණේ නැහැ. ,,2011 වසරේදී පැවැති පළාත් පාලන මැතිවරණයේදී එක්සත් ජාතික පක්ෂයෙන් කොළඹ මහ නගර සභාවේ නගරාධිපති ධූරයට තරග වදින ඒ ජේ එම් මුසම්මිල් කොළඹ මහ නගර සභාවේ නගරාධිපතිවරයා ලෙස එහිදී තේරිපත් වනවා. ඔහු 2016 වසරේ මාර්තු දක්වා කොළඹ මහ නගර සභාවේ නගරාධිපතිවරයා ලෙස කටයුතු කළා."}
{"title":"ඉවත් වූ පිරිසගේ වරප්‍රසාද අත්හැරීම ගැනත් ඒකාබන්ධ විපක්ෂය අවදානයෙන්","authors":["දිල්ශාන් තුෂාර "],"date":{"year":"2019","month":"06","date":"04"},"views":"4491","content":"රිෂාඞ් බදියුදීන්, අමාත්‍ය ධුරයෙන් ඉවත් වූ පමණින් ඔහුට එරෙහිව පාර්ලිමේන්තුවට ඉදිරිපත් කර ඇති විශ්වාසභංග යෝජනාව ඉවත් කර ගැනීමට කලබල නොවන බව ඒකාබද්ධ විපක්‍ෂය පවසනවා.,,පාර්ලිමේන්තු මන්තී‍්‍ර රංජිත් සොයිසා ප‍්‍රකාශ කළේ මුස්ලිම් අමාත්‍යවරුන්, රාජ්‍ය අමාත්‍යවරුන් හා නියෝජ්‍ය අමාත්‍යවරුන් මෙලෙස ධුරවලින් ඉවත්වීමද කූඨ උපක‍්‍රමයක් විය හැකි බවයි.   ,,මුස්ලිම් අමාත්‍යවරුන්, රාජ්‍ය අමාත්‍යවරුන් හා නියෝජ්‍ය අමාත්‍යවරුන් ධුරවලින් ඉවත් වුවද ඔවුන් සිය බලය සහ වරප‍්‍රසාද අත්හරින්නේද යන්න පිළිබද ගැටළුවක් පවතින බවද මෙහිදී ප‍්‍රකාශ කෙරුණා.,,එහිදී \"මේක ඉල්ලා අස්වීමක් නෙමෙයි..පළමුවෙන්ම. තනතුරු අතහැරීමත් එක්ක අපට මතුවන ඊළඟ ප්‍රශ්නය තමයි රාජ්‍ය බලය භාවිතා කිරීමත් අත්හරින්නේද යන්න. ඔවුන් සතුව තිබූ වාහන, කාර්යාල.. ආදී සැබෑ ලෙසම බලය අතහැරීමක් කළේද?..එසේත් නැතිනම් අමාත්‍යාංශයට නොගොස් ගෙදරට පමණක් වී සිටින්නේද?.. මේ ප්‍රශ්නයට පිළිතුරක් දිය යුතුයි.\" යනුවෙන්ද සඳහන් කළා."}
{"title":"වෛද්‍ය සාෆිට එරෙහිව පෙත්සමක් අත්සන් කෙරේ","authors":["හර්ෂිකා සංජීවනී","දිල්ශාන් තුෂාර","කාංචන ආරියදාස"],"date":{"year":"2019","month":"06","date":"04"},"views":"2140","content":"සිසේරියන් සැත්කම් අතරතුර කාන්තාවන් වන්ද්‍යකරණයට ලක් කළ බවට චෝදනා එල්ල වී සිටින කුරුණෑගල ශීක්‍ෂණ රෝහලේ ප‍්‍රසව හා නාරිවේද වෛද්‍ය සෙයිගු සියාබ්දීන් මොහොමඞ් සාෆිට එරෙහිව ජනාධිපතිවරයා වෙත පෙත්සමක් භාරදීමට තීරණය කර තිබෙනවා. ඒ, කුරුණෑගල රෝහලේ කාර්ය මණ්ඩලය විසින්.,,ඒ සම්බන්ධයෙන් පැහැදිලි කරන කුරුණෑගල ශික්‍ෂණ රෝහලේ රජයේ වෛද්‍ය නිලධාරීන්ගේ සංගමයේ ලේකම් ඉන්දික රත්නායක කියා සිටියේ \"රෝහලේ සියලුම කාර්ය මණ්ඩලය එකතු වී මෙම පෙත්සම අත්සන් කරනවා. රෝගීන් අපහසුතාවයකට පත්වෙන වෘත්තීය ක්‍රියාමාර්ගයකට නොයා මෙම ගැටලුව විසඳා ගැනීමට උත්සහ කරනවා.\" යනුවෙනි.,,අදාළ සිද්ධිය සම්බන්ධයෙන් සොයා බැලීමට සෞඛ්‍ය අමාත්‍යාංශය විසින් පත් කළ කමිටුවේ අතුරු වාර්තාවක් ඊයේ අමාත්‍යාංශ ලේකම්වරිය වෙත භාරදුන්නද එය පිළිනොගන්නා බවයි මෙහිදි ප‍්‍රකාශ කෙරුණේ.,,වෛද්‍ය සෙයිගු සියාබ්දීන් මොහොමඞ් සාෆිට එරෙහිව තවදුරටත් පැමිණිලි ලැබෙමින් පවතිනවා. කුරුණෑගල රෝහලේ අධ්‍යක්‍ෂවරයා පැවසුවේ අද පෙරවරුවේද මව්වරුන් 21 දෙනෙකු පැමිණිලි ඉදිරිපත් කළ බවයි. ඒ අනුව මේ වනවිට කුරුණෑගල රෝහලට ලැබී ඇති සමස්ත පැමිණිලි සංඛ්‍යාව 582 ක්. දඹුල්ල මූලික රෝහල වෙතද අද පෙරවරුවේ පැමිණිලි 9 ක් ලැබී තිබුණා. ඒ අනුව දඹුල්ල පොලීසිය සහ රෝහල වෙත ලැබී ඇති සමස්ත පැමිණිලි සංඛ්‍යාව 92 ක් බවයි නෙත් නිවුස් වාර්තාකරු පැවසුවේ. ,,මේ අතර වෛද්‍ය සෙයිගු සියාබ්දීන් මොහොමඞ් සාෆිට එරෙහිව බදුල්ල මහ රෝහල වෙතද ඉකුත්දා පැමිණිලි 2 ක් ඉදිරිපත් වී තිබුණා."}
{"title":"මහින්ද පාර්ලිමේන්තුවේදී විශේෂ ප්‍රකාශයක් කිරීමට යන බවට වාර්තා","authors":["හර්ෂිකා සංජීවනී","දිල්ශාන් තුෂාර"],"date":{"year":"2019","month":"06","date":"04"},"views":"4369","content":"විපක්‍ෂයේ මන්තී‍්‍ර කණ්ඩායම් රැස්වීමක් අද (04) පෙරවරු 11.00 ට ආරම්භ වුණා.,,ඒ, විපක්‍ෂ නායක මහින්ද රාජපක්‍ෂ මහතාගේ ප‍්‍රධානත්වයෙන්.,,පාර්ලිමේන්තු මන්තී‍්‍ර දිනේෂ් ගුණවර්ධන කියාසිටියේ අද දිනයේ බොහෝ දුරට විපක්‍ෂ නායකවරයා විසින් පාර්ලිමේන්තුවට විශේෂ ප‍්‍රකාශයක් ද සිදුකරනු ඇති බවයි."}
{"title":"පවතින තත්ත්වය ගැන සාකච්ඡා කරන්න පක්ෂ නායක රැස්වීමක්","authors":["හර්ෂිකා සංජීවනී","දිල්ශාන් තුෂාර"],"date":{"year":"2019","month":"06","date":"04"},"views":"1618","content":"රටේ පවතින තත්ත්වය සම්බන්ධයෙන් සාකච්ඡා කිරීමට විශේෂ පක්‍ෂ නායක රැස්වීමක් අද (04) කැඳවා තිබෙනවා. ඒ, කථානායක කරූ ජයසූරිය මහතාගේ ප‍්‍රධානත්වයෙන්. පස්වරු 3.00 ට පාර්ලිමේන්තු සංකීර්ණයේදී මෙම පක්‍ෂ නායක රැස්වීම පැවැත්වීමට නියමිතව තිබෙනවා.,,මුස්ලිම් අමාත්‍යවරුන්, රාජ්‍ය අමාත්‍යවරුන් හා නියෝජ්‍ය අමාත්‍යවරුන් එම ධුරවලින් ඉල්ලා අස්වීමත් සමග ඇති වන තත්ත්වයන් සම්බන්ධයෙන් මෙහිදී සාකච්ඡා කිරීමට නියමිත බවයි දේශපාලන ආරංචි පැවසුවේ.,,පුරප්පාඩු වී ඇති අමාත්‍ය ධූර සදහා සුදුස්සන් පත් කරන්නේද යන්න පිළිබඳව ද එහිදී සාකච්ඡා කරනු ඇති. එමෙන්ම ඉදිරි දිනවල පාර්ලිමේන්තුවේ කටයුතු පිළිබඳවද මෙම පක්‍ෂ නායක රැස්වීමේදී සාකච්ඡා කිරීමට නියමිතව තිබෙනවා."}
{"title":"අමිත් වීරසිංහට ඇප","authors":["අධිකරණ වාර්තාකරු"],"date":{"year":"2019","month":"06","date":"04"},"views":"1936","content":"මහජන සාමය සහ  ආගමික සංහිඳියාව කඩ කිරීම ආදී චෝදනා මත අත්අඩංගුවට ගත් මහසොහොන් බළකායේ නායක අමිත් වීරසිංහ නැමැත්තා ඇප මත මුදාහැරීමට කොළඹ අතිරේක මහෙස්ත්‍රාත් ශලනි පෙරේරා අද (04)  නියෝග කළා.,,ඒ අනුව සැකකරු රුපියල් ලක්ෂ දහය බැගින් වූ ශරීර ඇප දෙකක් මත මුදාහැරීමට අතිරේක මහේස්ත‍්‍රාත්වරිය නියෝග කළා.,,ආගමික සහජීවනයට බාධා වන ආකාරයේ අදහස් සැකකරු විසින් අන්තර්ජාලයට මුදා හැර ඇති බවට වන චෝදනා මත පොලිසිය ඔහු අත්අඩංගුවට ගෙන තිබුණා."}
{"title":"ශ්‍රී ලංකා ක්‍රිකට් පිළ අද තරග බිමට","authors":["කසුන් කැළුම්"],"date":{"year":"2019","month":"06","date":"04"},"views":"2411","content":"ලෝක කුසලාන කි‍්‍රකට් තරගාවලියේ ශී‍්‍ර ලංකා කණ්ඩායම සහභාගි වන දෙවන තරගය කාඩිෆ් හිදි අද (04) පැවැත්වෙනවා. ඒ, ඇෆ්ගනිස්ථාන කණ්ඩායමට එරෙහිවයි.,,දිවා තරගයක් ලෙස පැවැත්වෙන මෙම තරගය මෙරට වේලාවෙන් පස්වරු 3.00ට ආරම්භ වනු ඇති. දෙපිලම මෙවර ලෝක කුසලාන කි‍්‍රකට් තරගාවලියේ තමන් සහභාගි වූ පළමු තරග පරාජයට පත් වුණා.,,ශී‍්‍ර ලංකාව සහ ඇෆ්ගනිස්ථානය ලෝක කුසලාන තරගාවලියක එකිනෙකා මුණගැසෙන දෙවන අවස්ථාව මෙයයි. 2015 වසරේ පැවති ලෝක කුසලාන තරගාවලියේදී දෙපිලම පළමු වරට එකිනෙකා තරග වැදුනු අතර එම තරගය කඩුලූ 4කින් ජය ගැනීමට ශී‍්‍ර ලංකාව සමත් වුණා. ,,මේ අතර ලෝක කුසලාන කි‍්‍රකට් තරගාවලියේ ඊයේ (03) පැවති තරගයේදී ප‍්‍රබල එංගලන්ත කණ්ඩායම ලකුණු 14කින් පරාජය කිරීමට පාකිස්තාන කණ්ඩායම සමත් වුණා. පළමුවෙන් පන්දුවට පහරදුන් පාකිස්තාන කණ්ඩායම නියමිත පන්දුවාර 50දී කඩුලූ 8ක් දැවී ලකුණු 348ක් රැස් කළා. ,,එම ඉලක්කය හඹාගිය එංගලන්ත කණ්ඩායමට නියමිත පන්දුවාර 50දී කඩුලූ 9ක් දැවී රැස් කර ගැනීමට හැකි වූයේ ලකුණු 338ක් පමණයි. ,,ජෝ රූට් සහ ජොස් බට්ලර් එංගලන්තය  වෙනුවෙන් ශතක වාර්තා කළද සෙසු පිතිකරුවන්ට එංගලන්ත පිල ජයග‍්‍රාහී සීමාව කරා රැගෙන යාමට නොහැකි වීම විශේෂත්වයක්. ලෝක කුසලාන තරග ඉතිහාසයේ පිතිකරුවන් දෙදෙනෙකු ශතක වාර්තා කර තරගයක් පරාජය වූ පළමු කණ්ඩායම ලෙසටයි එංගලන්ත පිල ඊයේ වාර්තා පොත් අතරට එක් වූයේ. මේ අතර පාකිස්තානය ඊයේ ලද මෙම ජයග‍්‍රහණයට එරට අගමැති ඉම්රාන් ඛාන්ද සිය ට්විටර් ගිණුම හරහා සුබ පැතුම් එක් කළා."}
{"title":"චෝදනා ඇති පුද්ගලයින් අත්අඩංගුවට ගතයුතු බව SB කියයි","authors":["දිල්ශාන් තුෂාර "],"date":{"year":"2019","month":"06","date":"04"},"views":"1731","content":"හිටපු අමාත්‍ය රිෂාඞ් බදියුදීන්ට එරෙහිව ඒකාබද්ධ විපක්‍ෂය විසින් පාර්ලිමේන්තුවට ඉදිරිපත් කර ඇති විශ්වාසභංග යෝජනාව සම්බන්ධයෙන් පක්‍ෂ නායකයින් සමග සාකච්ඡා කර තීන්දුවක් ගන්නා බව පාර්ලිමේන්තු මන්තී‍්‍ර එස්. බී. දිසානායක පවසනවා. රිෂාඞ් බදියුදීන් මේ වනවිටත් අමාත්‍ය ධුරයෙන් ඉවත් වී ඇති බැවින් විශ්වාසභංග යෝජනාව විවාදයට ගැනීම අත්‍යවශ්‍ය නොවන බවද මන්තී‍්‍රවරයා ප‍්‍රකාශ කළා.,,කෙසේවෙතත් පාර්ලිමේන්තු මන්තී‍්‍ර එස්. බී. දිසානායක පැවසුවේ ආණ්ඩුකාර ධුරවලින් සහ අමාත්‍ය ධුරවලින් ඉල්ලා අස්වූ පමණින් ගැටළුවලට විසදුම් නොලැබෙන බවයි. ඒ අනුව අන්තවාදීන්ට සහාය දැක්වූ බවට චෝදනා පවතින පුද්ගලයින් අත්අඩංගුවට ගතයුතු බවද මෙහිදී ප‍්‍රකාශ කෙරුණා. ,,මේ අතර ආණ්ඩුවට එරෙහිව ජනතා විමුක්ති පෙරමුණ ඉදිරිපත් කළ විශ්වාසභංග යෝජනාව තවදුරටත් ඉදිරියට පවත්වාගෙන යන බව පාර්ලිමේන්තු මන්තී‍්‍ර බිමල් රත්නායක කියාසිටියා.,,පාර්ලිමේන්තුව තුළ විශ්වාසභංග යෝජනාවක් ඉදිරිපත් කළ හැකි වන්නේ අමාත්‍යවරයෙකුව සිටින අයෙකුට එරෙහිව පමණක් බැවින් ඒකාබද්ධ විපක්‍ෂය රිෂාඞ් බදියුදීන්ට එරෙහිව ඉදිරිපත් කර ඇති විශ්වාසභංග යෝජනාව අහෝසි වන බවද බිමල් රත්නායක මන්තී‍්‍රවරයා මෙහිදී කියාසිටියා."}
{"title":"පූජිත් ජයසුන්දර අද දිනයේ සාක්ෂි දෙන්න නියමිතයි","authors":["දිල්ශාන් තුෂාර "],"date":{"year":"2019","month":"06","date":"04"},"views":"1849","content":"අපේ‍්‍රල් 21 වැනිදා සිදු වූ ප‍්‍රහාර සම්බන්ධයෙන් විමර්ශනය කර පාර්ලිමේන්තුවට වාර්තා කිරීම සඳහා පත් කෙරුණු පාර්ලිමේන්තු විශේෂ කාරක සභාව අද (04) දෙවන වරටත් රැස්වීමට නියමිතව තිබෙනවා.,,මෙම විශේෂ කාරක සභාව පළමු වරට රැස්වූයේ ඉකුත් 29 වැනිදායි. ,,ඒ අනුව විශේෂ කාරක සභාව හමුවේ සාක්ෂි විමසීම සඳහා පළමුව ආරක්ෂක ලේකම් ජෙනරාල් ශාන්ත කෝට්ටේගොඩ කැඳවා තිබුණා. අනතුරුව ජාතික බුද්ධි ප‍්‍රධානී සිසිර මෙන්ඩිස් ද විශේෂ කාරක සභාව හමුවේ සාක්‍ෂි ලබාදුන්නා.,,ඔවුන්ගේ සාක්‍ෂි ලබාදීම මාධ්‍ය හරහා සජීවිව විකාශය කිරීමට කටයුතු යොදා තිබුණු අතර ඒ සම්බන්ධයෙන් බොහෝ පිරිසකගේ විවේචනද එල්ල වුණා.,,මේ අතර අද දිනයේ අනිවාර්ය නිවාඩු යවා ඇති පොලිස්පති පූජිත් ජයසුන්දර සහ හිටපු ආරක්‍ෂක ලේකම් හේමසිරි ප‍්‍රනාන්දු විශේෂ කාරක සභාව හමුවේ සාක්‍ෂි ලබාදීමට නියමිත බවයි නෙත් නිවුස් වෙත වාර්තා වුණේ."}
{"title":"\"මෙතෙක් නියෝජනය කළේ මුස්ලිම් ජනතාව පමණක් ද?\" - මුජිබර් පිළිතුරු දෙයි","authors":["දිල්ශාන් තුෂාර "],"date":{"year":"2019","month":"06","date":"04"},"views":"8658","content":"මුස්ලිම් ජනතාව නියෝජනය කරන රජයේ සියලු අමාත්‍යවරුන්, රාජ්‍ය අමාත්‍යවරුන් සහ නියෝජ්‍ය අමාත්‍යවරුන් ධුරවලින් ඉල්ලා අස්වන බවට මුස්ලිම් කොංග‍්‍රසයේ නායක රාවුෆ් හකීම් සිදු කළ ප‍්‍රකාශය සම්බන්ධයෙන් නෙත් නිවුස් පාර්ලිමේන්තු මන්ත‍්‍රී මුජිබර් රහුමාන්ගෙන් ද ප‍්‍රශ්න කළා.,,චෝදනාවට ලක්ව සිටින මුස්ලිම් ආණ්ඩුකාරවරුන් දෙදෙනෙකු සහ එක් අමාත්‍යවරයෙකු පමණක් ඉවත් කරන ලෙස බලපෑම් එල්ල වූ අවස්ථාවක සියලු මුස්ලිම් අමාත්‍යවරුන් ධුරවලින් ඉවත් වීමෙන්, ඔවුන් මෙතෙක් නියෝජනය කළේ මුස්ලිම් ජනතාව පමණක් ද යන්න ප‍්‍රශ්නගත වී තිබෙනවා.,,ඒ සම්බන්ධයෙන් නෙත් නිවුස් කළ විමසීමකට ප‍්‍රතිචාර දැක්වූ පාර්ලිමේන්තු මන්ත‍්‍රී මුජිබර් රහුමාන් කියා සිටියේ \"සියලු දෙනාම ඒ ඉවත් වුණේ මේ රටේ තියෙන සංහිඳියාව..සමගිය..තහවුරු කරගන්න ඕනේ කියන අදහසින්. තව ඇමතිවරු ඉන්නවා නම් ඉතින් ඒගොල්ලන්ටත් අයින් වෙන්න පුළුවන්. නමුත් දැන් දිගටම හැමතැනම ඉලක්ක කරේ මුස්ලිම් ජනතාවටනේ.  මුස්ලිම් ජනතාවගේ ආරක්ෂාව තහවුරු කරන්න දිගටම ආරක්ෂක අංශ.. ආණ්ඩුව අසමත් වෙනවා නම් අපි තවදුරටත් මේ අමාත්‍ය ධූරවල රැඳී ඉඳලා තේරුමක් නෑ.\" යනුවෙනි. ,,,,මේ අතර බොදුබල සේනා සංවිධානයේ මහ ලේකම් පූජ්‍ය ගලගොඩඅත්තේ ඥාණසාර හිමියන් පැවසුවේ මුස්ලිම් අමාත්‍යවරුන්ගේ මෙම ඉවත්වීමත් සමග අන්තවාදීන් සම්බන්ධයෙන් සිදු කරන පරීක්ෂණ පහසු වනු ඇති බවයි. ඒ හේතුවෙන් මේ මොහොතේ වෙනත් කරුණු පසෙක තබා මේ සම්බන්ධයෙන් පරීක්ෂණ සිදු කළ යුතු බවද උන්වහන්සේ කියා සිටියා."}
{"title":"නේත‍්‍රාභිවන්දනා ධාතු නමස්කාරය මෙවරත්","authors":["ඩිල්ෂාන් මඩවල"," දිල්ශාන් තුෂාර"],"date":{"year":"2019","month":"06","date":"04"},"views":"1475","content":"අනාරක්ෂිත බව පහව ගොස් රටට යහපතක් වේවායි සෙත් පතමින් නේත‍්‍රාභිවන්දනා ධාතු නමස්කාරය මෙවරත් පොසොන් පුර පසලොස්වක පොහොය නිමිති කර ගනිමින් සංවිධාන කෙරෙනවා.,,ඒ, නෙල්ලිගල ජාත්‍යන්තර බෞද්ධ මධ්‍යස්ථානයේ ශාක්‍යසිංහ ශ‍්‍රී සුගන්ධ කුටියේ වැඩසිටින බුදු රජාණන් වහන්සේගේ ශ‍්‍රී සර්වඥ ධාතුන් වහන්සේ සහ මහ රහතන් වහන්සේගේ ධාතුන් වහන්සේ අකුරැස්ස, දීගල, ශී‍්‍ර වර්ධන පිරිවෙන් විහාරස්ථානයට වැඩම කිරීමත් සමගයි. ,,ලබන 07 වැනිදා අකුරැස්ස, දීගල, ශී‍්‍ර වර්ධන පිරිවෙන් විහාරස්ථානයට වැඩම කරවන ධාතූන් වහන්සේ නමස්කාර කිරීම සඳහා එදින පස්වරු 1.00 සිට 09 වැනිදා අලුයම දක්වා සැදැහැවතුන්ට අවස්ථාව ලැබෙනවා.,,ලබන 09 වැනිදා මෙම ධාතුන් වහන්සේ යක්කල, අභයසේකරරාම විහාරස්ථානය වෙත වැඩම කෙරෙනවා. අනතුරුව ධාතූන් වහන්සේ ලබන 11 වැනිදා මොණරාගල, බුක්කීරියගොල්ල, ශී‍්‍ර සුදර්මානන්ද විහාරස්ථානය වෙත වැඩම කරවීමට නියමිතයි.,,ලබන 13 වැනිදා සිට 17 වැනිදා දක්වා මහරගම ජාතික තරුණ සේවා සභා පරිශ‍්‍රයේදී නේත‍්‍රාභිවන්දනා මහා ධාතු නමස්කාරය සිදු කෙරෙනවා. ,,ශ‍්‍රී සර්වඥ ධාතුන් වහන්සේ සහ මහ රහතන් වහන්සේගේ ධාතුන් වහන්සේ නමස්කාර කරමින් නේත‍්‍රභිවන්දනා ධාතු නමස්කාරය හරහා රටට සෙත් පැතීමට සත් සිතින් එක්වන ලෙසයි සැදැහැවත් සියලු දෙනාට නෙත් එෆ්. එම්. රේඩියෝව ආරාධනා කර සිටින්නේ."}
{"title":"අමාත්‍යවරු පිරිසක් ඉවත් වුවත් ආණ්ඩුව ශක්තිමත් බව පෙන්වීමට පියවර","authors":["දිල්ශාන් තුෂාර "],"date":{"year":"2019","month":"06","date":"04"},"views":"3366","content":"අමාත්‍යවරුන්, රාජ්‍ය අමාත්‍යවරුන් සහ නියෝජ්‍ය අමාත්‍යවරුන් පිරිසක් එම ධුරවලින් ඉල්ලා අස්වුවත් ආණ්ඩුව අස්ථාවර නොවන බව පාර්ලිමේන්තු මන්ත‍්‍රී හර්ෂණ රාජකරුණා පවසනවා. ආණ්ඩුවේ ශක්තිය පෙන්වීම සඳහා ආණ්ඩුවට එරෙහි විශ්වාසභංග යෝජනාව ඉක්මණින් විවාදයට ගැනීමට ද යෝජනා කරන බවයි මන්ත‍්‍රීවරයා පැවසුවේ. ,,රාවුෆ් හකීම්, රිෂාඞ් බදියුදීන්, කබීර් හෂීම් සහ අබ්දුල් හලීම් යන අමාත්‍යවරුන් ද ෆයිසාල් කාසිම්, එච්. එම්. එම්. හාරිස්, අමීර් අලි සහ අලි සහිර් මවුලානා යන රාජ්‍ය අමාත්‍යවරුන් සහ නියෝජ්‍ය අමාත්‍ය අබ්දුල්ලා මහරුෆ් ද එම ධුරවලින් ඉල්ලා අස්වන බව ඊයේ (03) ප‍්‍රකාශ කෙරුණා.,,පාර්ලිමේන්තු මන්ත‍්‍රී හර්ෂණ රාජකරුණා මෙම අදහස් පළ කළේ ඒ පිළිබඳ කළ විමසීමකදීයි. ,,පුරප්පාඩු වන අමාත්‍ය ධුර සඳහා අනුප‍්‍රාප්තිකයන් පත් කරන්නේදැයි ද නෙත් නිවුස් මෙහිදී ප‍්‍රශ්න කළා. ,,එහිදී \"අපි බලාපොරොත්තු වනවා ඉතා ඉක්මනින්ම පරීක්ෂණ තුළින් මේ ප්‍රශ්නය විසඳයි කියලා. වැරදිකරුවන් ඉන්නවා නම් ඒ අය අත්අඩංගුවට අරගෙන නීතිය ක්‍රියාත්මක කරලා..අනෙක් අය නිදොස් කරලා. ඒ කාලය තුළ මේ අමාත්‍යාංශවල වැඩකටයුතු සාර්ථකව ඉටු කරන්න කෙටි කාලයකට හෝ අමාත්‍යවරුන්.. වෙනත් අයට ඒ වගකීම භාරදිය යුතුයි.\" යනුවෙනි.,,රිෂාඞ් බදියුදීන්ට එරෙහිව ඉදිරිපත් වූ විශ්වාසභංග යෝජනාව දැන් විවාදයට ගැනීම අවශ්‍ය නොවනු ඇතැයි ද මෙහිදී ප‍්‍රකාශ කෙරුණා."}
{"title":"ඉල්ලා අස්වීම ගැනත් සැකයක්","authors":["ඩිල්ෂාන් මඩවල"," දිල්ශාන් තුෂාර"],"date":{"year":"2019","month":"06","date":"04"},"views":"9387","content":"රජයේ සියලූ මුස්ලිම් අමාත්‍යවරුන්, රාජ්‍ය අමාත්‍යවරුන් සහ නියෝජ්‍ය අමාත්‍යවරුන් ඉල්ලා අස්වීමට ගත් තීරණය රට හමුවේ නැවත වරක් අලුත් ප‍්‍රශ්න ඇති කරන බව 'අපි ජාතික බලවේගය' පෙන්වා දෙනවා.,,ශ‍්‍රී ලංකා මුස්ලිම් කොංග‍්‍රසයේ නායක රාවුෆ් හකීම් පැවැසුවේ මුස්ලිම් ජනතාව නියෝජනය කරන රජයේ සියලූ අමාත්‍යවරුන්, රාජ්‍ය අමාත්‍යවරුන් සහ නියෝජ්‍ය අමාත්‍යවරුන් මෙලෙස ඉල්ලා අස්වන බවයි.,,මෙම ප‍්‍රකාශය ද වඩාත් සැක සහිත බව 'අපි ජාතික බලවේගය' පෙන්වා දෙනවා.,,එහි විධායක සභාපති පූජ්‍ය වතුරකුඹුරේ ධම්මරතන හිමියන් පෙන්වා දෙන්නේ \"ඔවුන්ගෙන් ප්‍රශ්න කිහිපයක් අහන්න තියෙනවා.. එකක් තමයි ඔවුන් සමස්ථයක් පාර්ලිමේන්තුව නියෝජනය කළේ සියයට සියයක් මුස්ලිම් ඡන්ද වලින්ද?... ඔවුන් නියෝජනය කළේ මුස්ලිම් ජනතාව විතරමද?.  ඒ තුළ ජාතිවාදය නැද්ද?.  අනෙක් කරුණ චරිත 03ක් වෙනුවෙන් සමස්ථයම ඉල්ලා අස්වීම තුළින් චෝදනා ලබපු පුද්ගලයින් ආරක්ෂා කරනවාද?.\"යනුවෙනි.  ,,රට හමුවේ ඇති මෙම ප‍්‍රශ්නවලට ඉල්ලා අස් වූ සියලූ දෙනා ද ආණ්ඩුව ද පිළිතුරු ලබාදිය යුතු බවයි පූජ්‍ය වතුරුකුඹුරේ ධම්මරත්න හිමියන් මෙහිදී වැඩිදුරටත් අවධාරණය කළේ."}
{"title":"විපක්ෂ නායකවරයා මහජන පැමිණිලි භාර ගැනීමේ කාර්යාලයක් පිහිටුවයි ","authors":["ඩිල්ෂාන් මඩවල "],"date":{"year":"2019","month":"06","date":"03"},"views":"2174","content":"අග්‍රාමාත්‍යවරයා සමඟ පෙරවරුවේ පැවති සාකච්ඡාවෙන් පසු විපක්ෂ නායක කාර්යාලය වෙත පැමිණි විපක්ෂ නායක මහින්ද රාජපක්ෂ මහතා මහජන පැමිණිලි භාරගැනීම සඳහා එහි කාර්යාලයක් ස්ථාපිත කළා. මේ, එහිදී අදහස් දැක්වූ විපක්ෂ නායකවරයා. ,,,,පාර්ශව කිහිපයක් අද දිනයේම විපක්ෂ නායක කාර්යාලයේ ඇරඹි මෙම විශේෂ කාර්යාලය වෙත සිය පැමිණිලි භාරදුන්නා."}
{"title":"රතන හිමි ක්‍රමයෙන් සුව අතට","authors":["ඩිල්ෂාන් මඩවල "],"date":{"year":"2019","month":"06","date":"03"},"views":"2307","content":"උපවාසය අවසන් කිරීමෙන් පසු රෝහල්ගත කෙරුණු පාර්ලිමේන්තු මන්ත්‍රී පූජ්‍ය අතුරලියේ රතන හිමියන් මේ වනවිට ක්‍රමයෙන් සුවය ලබමින් සිටිනවා. දින කිහිපයක් නිරාආහාරව සිටීම නිසා උන්වහන්සේ රෝහල්ගත කෙරුණේ කායිකව දුර්වලව සිටියදීයි. ,,මහනුවර ශ්‍රී දළදා මාලිගය ඉදිරිපිට උපවාසය සිදු කෙරුණු ස්ථානයේ සිට ගිලන් රථයකින් පූජ්‍ය අතුරලියේ රතන හිමියන් මහනුවර ශික්ෂණ රෝහල වෙත රැගෙන ගියා. මහනුවර ශික්ෂණ රෝහලේ රැස්ව සිටි පිරිස් උන්වහන්සේ පිළිගත්තේ සාධුකාර පවත්වමින්. ,,පූජ්‍ය අතුරලියේ රතන හිමියන් උපවාසය අවසන් කළ පුවත සැලවීමෙන් පසු මහනුවර මෙන්ම රටපුරා තවත් ප්‍රදේශ බොහෝමයක ප්‍රීති ඝෝෂා ද පැවැත්වුණා. ඇතැම් ස්ථානවලදී පිරිස් රතිඤ්ඤා ද දැල්වූ බවයි නෙත් නිවුස් වාර්තාකරුවන් පවසන්නේ."}
{"title":"එංගලන්තයට ලකුණු 349ක ඉලක්කයක්    ","authors":["ඩිල්ෂාන් මඩවල "],"date":{"year":"2019","month":"06","date":"03"},"views":"1855","content":"ලෝක කුසලාන එක්දින ක්‍රිකට් තරගාවලියේ 06වන තරගය එංගලන්තය සහ පකිස්තානය අතර නොටින්හැම්හිදී දැන් පැවැත්වෙනවා. පළමුවෙන් පන්දුවට පහරදුන් පකිස්තාන කණ්ඩායම නියමිත පන්දුවාර 50දී කඩුලු 08ක් දැවී ලකුණු 348ක් ලබා ගත්තා.,,මොහොමඞ් හෆීස් පන්දු 62ක දී ලකුණු 84යි. තරගය ජය ගැනීමට එංගලන්ත කණ්ඩායම ලකුණු 349ක් රැස්කර ගත යුතුයි."}
{"title":"පාස්කු ඉරිදා ප්‍රහාරයට 2289ක් අත්අඩංගුවේ","authors":["දිල්ශාන් තුෂාර "],"date":{"year":"2019","month":"06","date":"03"},"views":"1607","content":"පාස්කු ඉරිදා ප්‍රහාරයට අදාළව වහාම සහ ඉන් පසුව කෙරුණු විමර්ශනවල දී පුද්ගලයින් 2,289 දෙනෙකු මේ වනවිට අත්අඩංගුවට ගෙන ඇතැයි පොලිස් මාධ්‍ය ප්‍රකාශක, පොලිස් අධිකාරී රුවන් ගුණසේකර පවසනවා. ,,,,අත්අඩංගුවට ගත් පුද්ගලයින් මේ වනවිට ඇපමත මුදාහැර හෝ රඳවාගෙන තවදුරටත් ප්‍රශ්න කෙරෙමින් හෝ රක්ෂිත බන්ධනාගාරගත කර සිටින බවද මෙහිදී ප්‍රකාශ කෙරුණා. ,,,,අත්අඩංගුවට ගත් පුද්ගලයින්ගෙන් 575 දෙනෙකු එලෙස අත්අඩංගුවට ගැණුනේ ත්‍රස්තවාදය වැළැක්වීමේ පනත යටතේ බවද මෙහිදී ප්‍රකාශ කෙරුණා."}
{"title":"ඉන්දියාවට දීර්ඝ විවේකයක්","authors":["කසුන් කැලුම් "],"date":{"year":"2019","month":"06","date":"03"},"views":"6457","content":"‍මෙවර ලෝක කුසලාන ක්‍රිකට් තරගාවලියේ හැම කණ්ඩායමක්ම මේ දක්වා තරගයක් හෝ දෙකක් ක්‍රීඩා කර තිබෙන අතර ඉන්දීය පිල තවමත් එක් තරගයකට හෝ සහභාගි නොවීම පිළිබද කතාබහක් මතුව තිබෙනවා.,,දකුණු අප්‍රිකානු කණ්ඩායම මේ වන විට තරග දෙකකට ක්‍රීඩා කර ඇති අතර ඉන්දියාව හැර අනෙක් සියලු කණ්ඩායමක් එක් තරගය බැගින් ක්‍රීඩා කර තිබෙනවා. ,,සත්කාරක එංගලන්තය සහ පාකිස්තානය අද (03) සහභාගි වන්නේ සිය දෙවන තරගයටයි. ශ්‍රී ලංකාව සහ ඇෆ්ගනිස්ථානය හෙට (04) සිය දෙවන තරගයට සහභාගි වනවා. ඉන්දීය පිල සිය මංගල තරගයට සහභාගිවන්නේ ලෝක කුසලානය ආරම්භ වී දින 7කට පසුව වීමද විශේෂත්වයක්.,,ලෝක කුසලාන තරගාවලියේ මේ දක්වා කණ්ඩායම් ක්‍රීඩා කර ඇති තරග සංඛ්‍යාව පහතින් දැක්වේ.,,දකුණු අප්‍රිකාව තරග 02,එංගලන්තය තරග 02,පකිස්ථානය තරග 02,ඇෆ්ගනිස්ථානය තරග 01,ඕස්ට්‍රේලියාව  තරග 01,බටහිර ඉන්දිය කොදෙව්  තරග 01,නවසීලන්තය  තරග 01,බංග්ලාදේශය තරග 01,ශ්‍රී ලංකාව  තරග 01"}
{"title":"ඔබගේ දෑත් ශක්තිමත් කිරීමේ බලාපොරොත්තුවෙන් මා ඉල්ලා අස්වෙනවා : හිස්බුල්ලා ජනපතිට ලියයි ","authors":["අමදෝරු අමරජිව "],"date":{"year":"2019","month":"06","date":"03"},"views":"2901","content":"මගේ ප්‍රජාවගේ ආරක්ෂාව තහවුරු කිරිම සදහා ඔබගේ දෑත් ශක්තිමත් කිරිමේ බලාපොරොත්තුවෙන් ආණ්ඩුකාර ධුරයෙන් ඉල්ලා අස්වන බව නැගෙනහිර  ආණ්ඩුකාර එම්.එල්.ඒ.එම්.හිස්බුල්ලා සිය ඉල්ලා අස්විමේ ලිපිය ජනාධිපති මෛත්‍රිපාල සිරිසේන මහතා වෙත යවමින් පවසා තිබෙනවා.,,ජනාධිපතිවරයා වෙත යැව් ඉල්ලා අස්විමේ ලිපියේ තවදුරටත් මෙසේ දැක්වේ.,,\" 2019 අප්‍රේල්21 වන දින  අවාසනාවන්ත ලෙස සිදුවු ත්‍රස්ත ප්‍රහාර මාලාව මුස්ලිම් ආගමික නායකත්වය සහ මුස්ලිම් ආගමික ප්‍රජාව දැඩි ලෙස හෙලාදකිමින් කටයුතු කර තිබෙන පසුබිමක් තුල තවදුරටත් මුස්ලිම් ප්‍රජාව අපකිර්තියට පත් කිරිම සදහාත් මුස්ලිම් ප්‍රජාව පිළිබදව භයානක මනෝ භාවයන්  මවා පෑම සදහාත්  සූක්ෂම ව්‍යාපාරයක් දියත් වෙමින් පවති.,,නැගෙනහිර ආණ්ඩුකාර ලෙස සියලු ප්‍රජාවන්ගේ  හා රටේ යහපැවැත්ම සහ සුභ සාධනය පිණිස අවංකවත් සත්‍යාවාදි ලෙසත් මෙතෙක් කැප විමෙන් කටයුතු කර ඇත්තෙමි. කෙසේ වුවද මා අයත් වන ප්‍රජාව ඉලක්ක කර ජාතිවාදි බලවේගයන් විසින් නිසි හේතුවක් රහිතව මාගේ ඉල්ලා අස්විම සදහා බලපෑම් කරයි. එමෙන්ම මා ඉල්ලා අස් නොවුනහොත් මුස්ලිම් ප්‍රජාවගේ දේපල ජිවත විනාශ විමේ බරපතල තර්ජනයක් මේ සමග ඉස්මතු වි ඇත.,,මා ආණ්ඩුකාර දූරයෙන් ඉල්ලා නොඅස්වන හෝ ධුරයෙන් ඉවත් නොකරන තත්වයක් තුල මාගේ ප්‍රජාවගේ ආරක්ෂාව සදහා කිසිදු සහතිකයක් නොමැති බව මා හට අවබෝධ වී ඇත. මුස්ලිම් ප්‍රජාවගේ ආරක්ෂාව පිළිබදව කිසිදු සහතිකයක් දිය නොහැකි තතත්වයක් උද්ගතවි ඇති බව මා හට පැහැදිලිවම ඒත්තු ගොස් ඇති බැවින් මාගේ ප්‍රජාවගේ යහපැවැත්ම පිළිබදව පමණක් සැලකිල්ලට ගනිමින් නැගෙනහිර පලාත් ආණ්ඩුකාරධුරයෙන් ඉල්ලා අස්විමට තීරණය කර ඇත්තෙමි\"."}
{"title":"සාලි, හිස්බුල්ලා සහ බදියුදීන් අත්අඩංගුවට ගන්නැයි කොළඹ කොටුවේ උද්ඝෝෂණ (PHOTOS)","authors":["මහේෂ් චතුරංග "],"date":{"year":"2019","month":"06","date":"03"},"views":"8563","content":"අසාද් සාලි, එම් එල් ඒ එම් හිස්බුල්ලා සහ අමාත්‍ය රිෂාඞ් බදියුදීන් ඇතුළු අන්තවාදයට සහය දෙන සියලු දෙනා අත්අඩංගුවට ගන්නැයි බල කරමින් කොළඹ කොටුව දුම්රියපොල ඉදිරිපිට පැවති උද්ඝෝෂණය මීට නොබෝ වේලාවකට පෙර අවසන් කෙරුණා. ඒකාබද්ධ විපක්ෂය නියෝජනය කරන මන්ත්‍රීවරුන් බොහෝ දෙනෙකු ද ඊට එක්ව සිටි බවයි එම අවස්ථාව ආවරණය කළ නෙත් නිවුස් වාර්තාකරු මහේෂ් චතුරංග පැවසුවේ.,,වත්මන් ආණ්ඩුව පෙරළා දැමිය යුතු බවද නීති ගරුක ආණ්ඩුවක් පිහිටුවිය යුතු බවද මෙහිදී ප්‍රකාශ කෙරුණා. මෙම උද්ඝෝෂණය හේතුවෙන් කොළඹ කොටුව අවට වාහන ධාවනයට ද බාධා පැවති නමුත් දැන් වාහන ධාවනය සාමාන්‍ය පරිදි සිදුවන බවයි නෙත් නිවුස් වාර්තාකරු වැඩිදුරටත් පැවසුවේ."}
{"title":"ආණ්ඩුව නියෝජනය කරන මුස්ලිම් අමාත්‍යවරුන් ඉල්ලා අස්වෙයි ","authors":["දිනුක් හේවාවිතාරණ"],"date":{"year":"2019","month":"06","date":"03"},"views":"5960","content":"ආණ්ඩුව නියෝජනය කරනු ලබන සියලුම මුස්ලිම් අමාත්‍යවරුන් කැබිනට් අමාත්‍ය, රාජ්‍ය අමාත්‍ය සහ නියෝජ්‍ය අමාත්‍ය පදවි වලින් ඉල්ලා අස්වීමට තීරණය කර තිබෙනවා. අමාත්‍ය රවුෆ් හකීම් මේ බව ප්‍රකාශ කර සිටියේ අරලියගහ මන්දිරියේදී දැන් පැවැත්වෙන විශේෂ මාධ්‍ය හමුවකට එක්වෙමින්.,,\"අමාත්‍ය ධුරයෙන් ඉවත්වී සිටියත් ආණ්ඩුව බෙලහින වෙන්න ඉඩ නොතබන බවත් පසුපෙළ මන්ත්‍රීවරුන් ලෙස ආණ්ඩුව රැක ගැනීම සදහා කටයුතු කරන බවයි\" අමාත්‍ය රාවුෆ් හකීම් ප්‍රකාශ කර සිටියේ.,,\" දැන් සිදුකරන විමර්ශන සම්බන්ධයෙන් සහය ලබා දෙන්න අපි අපේ තනතුරු වලින් ඉවත් වෙන්න තීරණය කලේ. අපරාධ පරීක්ෂණ දෙපාර්තමේන්තුවට මේ විමර්ශන සිදුකරන්න මාසයක කාලයක් විතර ගතවේවි. කිසිදු මුස්ලිම් ඇමතිවරයෙක් හෝ මන්ත්‍රිවරයෙක් සම්බන්ධයෙන් චෝදනා තිබෙනවා නම් ඒවා සම්බන්ධයෙන් පැමිණිලි කරන්න, අදාළ අංශ ඒ සම්බන්ධයෙන් විමර්ශනය කරාවි\" යනුවෙන් කබීර් හෂීම් අමාත්‍යවරයා මෙහිදී කියා සිටියා.,,රාවුෆ් හකීම්, රිෂාඞ් බදියුදීන්, කබීර් හෂීම් සහ අබ්දුල් හලීම් අමාත්‍ය ධුර හෙබවූවා. රාජ්‍ය අමාත්‍යවරුන් ලෙස කටයුතු කළේ ෆයිසාල් කාසිම්, එච් එම් එම් හාරිස්, අමීර් අලි සහ අලි සහිර් මවුලානායි. අබ්දුල්ලා මහරුෆ් නියෝජ්‍ය අමාත්‍යවරයෙකු ලෙස කටයුතු කළා."}
{"title":"මිනුවන්ගොඩ කලහකාරී සිද්ධීන්ට අත්අඩංගුවට ගත් 07දෙනෙකු යළි රිමාන්ඞ්","authors":["හර්ෂිකා සංජීවනී"],"date":{"year":"2019","month":"06","date":"03"},"views":"1540","content":"පසුගිය දිනවල මිනුවන්ගොඩ ප්‍රදේශයේ ඇතිවූ කලහකාරී සිද්ධීන් සම්බන්ධයෙන් අත්අඩංගුවට ගත් පුද්ගලයින් 07දෙනෙකු අද යළි රක්ෂිත බන්ධනාගාර ගත කෙරුණා. ඒ, ඔවුන් මිනුවන්ගොඩ මහේස්ත්‍රාත් කේසර සමරදිවාකර හමුවට ඉදිරිපත් කිරීමෙන් අනතුරුවයි.,,මෙම සැකකරුවන් ලබන 12වනදා දක්වා රක්ෂිත බන්ධනාගාර ගත කිරීමටයි එහිදී නියෝග කෙරුණේ."}
{"title":"රතන හිමියන් උපවාසය නතර කරයි  ","authors":["දිනුක් හේවාවිතාරණ "," කේ ඩබ් නිශ්ශංක "," කමල් සුරවීර"],"date":{"year":"2019","month":"06","date":"03"},"views":"5389","content":"මහනුවර ශ්‍රී දළදා මාලිගය ඉදිරිපිටදී ඉකුත් සිකුරාදා සිට උපවාසයක නිරත වූ පාර්ලිමේන්තු මන්ත්‍රී පූජ්‍ය අතුරලියේ රතන හිමියන් අද (03) සිය උපවාසය අවසන් කළා. උන්වහන්සේ මෙලෙස උපවාසයක යෙදී සිටියේ එම් එල් ඒ එම් හිස්බුල්ලා සහ අසාද් සාලි යන ආණ්ඩුකාරවරුන් ද, අමාත්‍ය රිෂාඞ් බදියුදීන් ද එම ධුරවලින් ඉවත් කරන්නැයි බල කරමින්.,,ප්‍රසව හා නාරිවේද වෛද්‍ය සෙයිගු සියාබ්දීන් මොහොමඞ් සාෆි විසින් සිදු කළ බව කියන වන්ද්‍යකරණ සැත්කම් පිළිබඳ විධිමත් විමර්ශනයක් පවත්වන ලෙස ද මෙහිදී ඉල්ලීමක් කෙරුණා. උන්වහන්සේ අද සිය උපවාසය අවසන් කළේ එම් එල් ඒ එම් හිස්බුල්ලා සහ අසාද් සාලි, ආණ්ඩුකාර ධුරයන්ගෙන් ඉල්ලා අස්වූ බවට ලැබුණ ලිඛිත දැනුම් දීමකින් පසුවයි. තමන් වහන්සේගේ සෙසු ඉල්ලීම් ද මෙලෙසම ඉටුවනු ඇතැයි උපවාසය අවසන් කිරීමෙන් පසු මාධ්‍යවේදීන් වෙත අදහස් දක්වමින් උන්වහන්සේ විශ්වාසය පළ කළා. ,,,,එම් එල් ඒ එම් හිස්බුල්ලා සහ අසාද් සාලි ආණ්ඩුකාර ධුරවලින් ඉල්ලා අස්වූ බව ජනාධිපති කාර්යාලය අද දහවල් නිවේදනය කළා. උපවාසයේ යෙදී සිටි පාර්ලිමේන්තු මන්ත්‍රී පූජ්‍ය අතුරලියේ රතන හිමියන් වෙත ඒ බව සැලකර සිටියේ මධ්‍යම පළාත් ආණ්ඩුකාර මෛත්‍රී ගුණරත්න විසින්. ,,,,ආණ්ඩුකාර මෛත්‍රී ගුණරත්නගේ මෙම නිවේදනයෙන් පසු පූජ්‍ය අතුරලියේ රතන හිමියන් උපවාසය අවසන් කළේ මහා සංඝරත්නයේ සෙත් පිරිත් සජ්ජායනය ද මධ්‍යයේයි. ,,,,උපවාසය අවසන් කිරීමෙන් පසු පූජ්‍ය අතුරලියේ රතන හිමියන් ගිලන් රථයකින් මහනුවර ශික්ෂණ රෝහල වෙත රැගෙන යනු ලැබුවා. මේ වනවිට උන්වහස්ගේ තත්වය අසාධ්‍ය නොවන බවයි වෛද්‍යවරුන් පැවසුවේ. ,,මේ අතර උපවාසයේ යෙදී සිටි පූජ්‍ය අතුරලියේ රතන හිමියන් බැහැ දැකීමට කොළඹ අගරදගුරු අතිඋතුම් මැල්කම් කාදිනල් රංජිත් හිමිපාණන් ද මහනුවරට පැමිණියා. අමාත්‍ය පාඨලී චම්පික රණවක ඇතුළු දේශපාලන නියෝජිතයන් කිහිපදෙනෙකු ද අද මහනුවරට පැමිණ උන්වහන්සේ බැහැදුටු බවයි නෙත් නිවුස් වාර්තාකරු පවසන්නේ. ,,...................................................................................,,බස්නාහිර සහ නැගෙනහිර පළාත් ආණ්ඩුකාරවරුන් අසාද් සාලි සහ එම්. එල්. ඒ. එම්. හිස්බුල්ලා සිය ධුරයන් ගෙන් ඉවත්වූ බවට වන ලිපි භාරදී ඇති බවට මධ්‍යම පළාත් ආණ්ඩුකාර මෛත්‍රී ගුණරත්න සිදුකළ දැනුම් දීමෙන් අනතුරුව පාර්ලිමේන්තු මන්ත්‍රි පුජ්‍ය අතුරලියේ රතන හිමියන් සිය උපවාසය නතර කර තිබෙනවා. ,,මේ වන විට උන්වහන්සේව මහනුවර රෝහලට ඇතුලත් කර ඇති බව සදහන්."}
{"title":"සීමා නිර්ණ ක්‍රියාවලිය නොසලකා ඕනෑම අවස්ථාවක ජන්දය තබන්න සුදානම් -  ජාතික මැතිවරණ කොමිසම් සභාව","authors":["දිනුක් හේවාවිතාරණ"],"date":{"year":"2019","month":"06","date":"03"},"views":"2666","content":"සීමා නිර්ණ ක්‍රියාවලිය නොසලකා ඕනෑම අවස්ථාවක කඩිනම් මැතිවරණයක් පැවැත්වීමට කොමිසම සුදානම් බව ජාතික මැතිවරණ කොමිසම් සභාව අද (03) අභියාචනාධිකරණයට දැනුම් දෙනු ලැබුවා.,,කල් පිරිම හේතුවෙන් විසුරුවා හරිනු ලැබූ උතුරු සහ සබරගමු පළාත් සභාවන් හි මැතිවරණය කඩිනමින් පවත්වන්නැයි ඉල්ලා එම පළාත් සභාවල හිටපු මහ ඇමතිවරුන් විසින් අභියාචනාධිකරණය හමුවේ ගොනු කර තිබු පෙත්සම් අද දිනයේදී විභාගයට ගත් අවස්ථාවේදී ජාතික මැතිවරණ කොමිසම් සභාව වෙනුවෙන් පෙනී සිටි ජනාධිපති නීතිඥ උදිත ඉහලහේවා මේ බව අධිකරණය හමුවේ ප්‍රකාශ කර සිටියා.,,මෙම පෙත්සම් අභියාචනාධිකරණ සභාපති විනිසුරු යසන්ත කෝදාගොඩ සහ අර්ජුන ඔබේසේකර විනිසුරුවරුන් ඉදිරියේදී විභාගයට ගනු ලැබුවා."}
{"title":"\"අගමැති - විපක්ෂනායක හමුවේ\" සාකච්ඡා වූ කරුණු බන්දුල කියයි","authors":["මහේෂ් චතුරංග"],"date":{"year":"2019","month":"06","date":"03"},"views":"6107","content":"අග‍්‍රාමාත්‍ය රනිල් වික‍්‍රමසිංහ මහතා සහ විපක්ෂ නායක මහින්ද රාජපක්ෂ මහතා අතර හමුවක් අරලියගහ මන්දිරයේදී අද (03) පෙරවරුවේ පැවැත්වුණා.,,ඊට සහභාගී වූ පාර්ලිමේන්තු මන්තී‍්‍ර ආචාර්ය බන්දුල ගුණවර්ධන කියා සිටියේ \"පාස්කු ප්‍රහාරයෙන් පසු අර්බුදවලට ලක්ව ඇති ජනතාවට සහන පැකේජයක් ලබා දීම සම්බන්ධයෙන් සාකච්ඡා කළා . එහිදී මුදල් අමාත්‍යවරයා සඳහන් කළේ  පාර්ලිමේන්තුවේදී එම ලබාදෙන සහනයන් පිළිබඳ දැනුවත් කරන්න කටයුතු කරන බවයි. \" යනුවෙන් සඳහන් කළා. ,,,,මෙම සාකච්ඡාවට ඒකාබද්ධ විපක්ෂයට සහය දක්වන මන්තී‍්‍රවරුන් පිරිසක් ද සහභාගී වුණා. එමෙන්ම මුදල් අමාත්‍යවරයා, මහ බැංකු අධිපතිවරයා ඇතුළු රජයේ නියෝජිතයින් පිරිසක් ද ඊට සහභාගී වී සිටියා."}
{"title":"රතන හිමිගේ ඉල්ලීම්වලට නගර රැසකදී ජනතාව සහාය පළ කරයි (PHOTOS)","authors":["ජූඩ් සමන්ත","රංජිත් රාජපක්ෂ","දිනසේන රතුගමගේ","ඩී.ජේ විජේසිංහ","ලලිත් චාමින්ද"],"date":{"year":"2019","month":"06","date":"03"},"views":"7696","content":"පූජ්‍ය අතුරලියේ රතන හිමියන් ආරම්භ කර ඇති උපවාසනට සහාය පළ කිරීම වෙනුවෙන් මේ වන විට දිවයින පුරා විවිධ නගරවලදී විවිධ වැඩසටහන් ආරම්භ කර ඇති බව වාර්තා වෙනවා.,,ඇතැම් නගරවල පෞද්ගලික බස් ධාවනයෙන් සේවකයන් ඉවත් වී ඇති අතර ඇතැම් ස්ථානවලදී කඩ සාප්පු වසා දමා ඊට සහයෝගය පළ කර තිබෙනවා.,,පාර්ලිමේන්තු මන්තී‍්‍ර පූජ්‍ය අතුරලියේ රතන හිමියන් ආරම්භ කර ඇති උපවාසයට සහය පළ කරමින් කරන්දෙණියේ ද මේවනවිට විරෝධතාවක් පැවැත්වෙනවා. නෙත් නිවුස් වාර්තාකරු සඳහන් කළේ කරන්දෙණිය ප‍්‍රදේශයේ සියලූ කඩසාප්පු වසා දමා මෙම විරෝධතාව පවත්වන බවයි.,,එමෙන්ම ඇල්පිටිය - අලුත්ගම සහ ඇල්පිටිය - කොළඹ පෞද්ගලික බස්රථ ද ධාවනය නොවන බව ඔහු කියා සිටියා. ,,මේ අතර මහා සංඝරත්නය ප‍්‍රමුඛ ආගමික නායකයින් ඇතුළු ප‍්‍රදේශවාසීන්ගේ සහභාගීත්වයෙන් නිට්ටඹුව නගරයේද අද පෙරවරුවේ විරෝධතා පා ගමනක් පැවැත්වුණා. ඒ, රතන හිමියන්ගේ උපවාසයට සහය පළ කරමින්.,,තවත් නගරවලදී උද්ඝෝෂණ සංවිධානය කර ඇති අතර නිහඬ උද්ඝෝෂණයක් ද හලාවත නගරයේදී මේ වන විට පැවැත්වෙනවා.,,හැටන් නගරයේදී ද පාගමනක් සහ ආශිර්වාද පූජාවක් ආරම්භ කර තිබෙනවා.,,රතන හිමියන් විසින් ආරම්භ කොට ඇති උපවාසයට සහය දැක්වීම වෙනුවෙන් අද (03) උදෑසන වවුනියාවේ දෙමළ වැසියන් කිහිපදෙනෙකුද උපවාසයක් ආරම්භ කළා.,,මේ අතර මහනුවර නගරයේද පාගමනක් ක්‍රියාත්මක බවයි වාර්තා වුනේ.    ,,ගාල්ල දිස්ත්‍රික්කයේ භික්ෂුන්වහන්සේලා ඇතුළු පිරිසක් ගාල්ල කච්චුවත්ත පුරාණ විහාරස්ථානයේ සිට ගාල්ල නගරයට වැඩම කොට ධර්මාපාල උද්‍යානය ඉදිරිපිටදී ආශිර්වාද පිංකමක් පැවැත්වීමට කටයුතු කර තිබෙනවා.     ,,(නිහඬ උද්ඝෝෂණයක් හලාවත නගරයේදී),,,,,,,, ,,(හැටන් නගරයේදී ද පාගමනක් සහ ආශිර්වාද පූජාවක්),,,,,,,,,,,,,,,,,, ,,(වවුනියාවේ දෙමළ වැසියන් කිහිපදෙනෙකුද උපවාසයක්),,,,,, ,,(මහනුවරදී),,,,,, ,,(ගාල්ල නගරයේදී)"}
{"title":"රතන හිමිගේ ඉල්ලීම්වලට සහාය පළ කරමින් මීගමුවෙන් ආරම්භ වන සියලු පෞද්ගලික බස් වර්ජනයක් අරඹයි","authors":["ටෝනි කරුණානායක","සැම්සන් ප්‍රේමසිරි"],"date":{"year":"2019","month":"06","date":"03"},"views":"8824","content":"උපවාසයේ නිරත පූජ්‍ය අතුරලියේ රතන හිමියන්ගේ ඉල්ලීම්වලට සහායෝගය පළ කරමින් මීගමුවෙන් ආරම්භ වන සියලු පෞද්ගලික බස් රථ මේ වන විට වර්ජනයක් ආරම්භ කර තිබෙනවා.,,ඊට මීගමුව නගරයේ ත්‍රීරෝද රථ ද සහාය පළ කර ඇති බවයි වාර්තා වෙන්නේ.,,මේ හේතුවෙන් මීගමුව නගරයේ මගීන් රැසක් අපහසුතාවයට පත්ව ඇති බවත් සඳහන්.,,අමාත්‍ය රිෂාඞ් බදියුදීන් මෙන්ම ආණ්ඩුකාරවරුන් වන අසාද් සාලි සහ එම්. එල්. ඒ. එම්. හිස්බුල්ලා එම ධූරවලින් ඉවත් කිරීම රතන හිමියන් ආරම්භ කළ උපවාසයේ ප‍්‍රමුඛ ඉල්ලීම් 03යි.,,මේ අතර පාර්ලිමේන්තු මන්තී‍්‍ර පූජ්‍ය අතුරලියේ රතන හිමියන් ආරම්භ කළ උපවාසයට සහය පළ කරමින් කලුතර පෞද්ගලික බස් රථ සේවකයින් පිරිසක් ද බස් ධාවනයෙන් ඉවත් වී තිබෙනවා. ,,කලුතර කොළඹ පෞද්ගලික බස් රථ කිසිවක් මේ වනවිට ධාවනය නොවන බව නෙත් නිවුස් වාර්තාකරු ප‍්‍රකාශ කළා. ,,ඇතැම් දුර ගමන් සේවා බස්රථ ද කලුතරට පමණක් ධාවනය වන බවයි නෙත් නිවුස් වෙත වාර්තා වුණේ. රතන හිමියන්ට සහය පළ කරමින් බස්රථ සේවකයින් කලුතර බස් නැවතුම්පලේ හා ඒ අවට ප‍්‍රදේශයේ විවිධ පුවරු ද ප‍්‍රදර්ශනය කරමින් සිටින බවයි නෙත් නිවුස් වාර්තාකරු පැවසුවේ."}
{"title":"කාදිනල් හිමියන් රතන හිමි බැලීමට එයි (VIDEO)","authors":["දිනුක් හේවාවිතාරණ"],"date":{"year":"2019","month":"06","date":"03"},"views":"10098","content":"උපවාසයේ නිරත පූජ්‍ය අතුරලියේ රතන හිමියන් බැලීමට කොළඹ අගරදගුරු මැල්කම් රංජිත් කාදිනල් හිමියන්ද අද (03) පෙරවරුවේ පැමිණ සිටියා.,,මහනුවර ඓතිහාසික ශ‍්‍රී දළදා මාලිගාව ඉදිරිපිටදී පූජ්‍ය අතුරලියේ රතන හිමියන් මෙලෙස උපවාසයේ නිරත වනවා.,,මෙහිදී කාදිනල් හිමියන් කියා සිටියේ \"ආගම් අතර ඇති සුහදතාවය පළුදු කරන ඒ සැකය.. බිය...ඉස්ලාම් ජාතිකයන් අතර ඇති කරන්න.. ඒකට අනුබල දීලා.. ඒවා ඉස්මතුවෙන්නට ඉඩ දී මෙම ප්‍රහාරයට වක්‍රව සහභාගී වෙච්ච කවුද ඉන්නේ කියන එක ගැන තාම විග්‍රහයක් කරලා නෑ. ඒ නිසා මේ පිටුපස ඉන්න අය ගැන ඉතාමත් විශේෂ ආකාරයෙන් සෙවිය යුතුයි කියලා මා විශ්වාස කරනවා.\" යනුවෙනි."}
{"title":"විපක්ෂ නායක අරලියගහ මන්දිරයට එයි (UPDATE)","authors":["දිනුක් හේවාවිතාරණ","තරංග රුක්ෂාන්","මහේෂ් චතුරංග"],"date":{"year":"2019","month":"06","date":"03"},"views":"7503","content":"විපක්ෂ නායක මහින්ද රාජපක්ෂ මහතා මේ වන විට අරලියගහ මන්දිරයට පැමිණ ඇති බව වාර්තා වෙනවා.,,ඒ අගමැති රනිල් වික්‍රමසිංහ මහතා සමග පැවැත්වීමට නියමිත සාකච්ඡාවක් සඳහායි. ,, ,,--------------------------------,,රනිල් - මහින්ද හමුවක් ,,(03-06-2019 07:24),,තරංග රුක්ෂාන්/මහේෂ් චතුරංග,, ,,අග‍්‍රාමාත්‍ය රනිල් වික‍්‍රමසිංහ මහතා සහ විපක්ෂ නායක මහින්ද රාජපක්ෂ මහතා අතර විශේෂ සාකච්ඡාවක් අද (03) පැවැත්වීමට නියමිතයි.,,පාර්ලිමේන්තු මන්තී‍්‍ර ආචාර්ය බන්දුල ගුණවර්ධන සඳහන් කළේ පවතින ආර්ථික අර්බුදය සම්බන්ධයෙන් මෙහිදී සාකච්ඡා කරනු ඇති බවයි.,,ජනතාවට සහන පැකේජයක් ලබා දීමට ඇති හැකියාව පිළිබඳ එහිදී ප‍්‍රමුඛ අවධානයක් යොමු වන බව ඔහු ප‍්‍රකාශ කළා. ,,පාස්කු ඉරිදා ත‍්‍රස්ත ප‍්‍රහාරයෙන් බලපෑම් එල්ල වූ පාර්ශ්වයන්ට සහන ලබා දෙන බවට ආණ්ඩුව ප‍්‍රකාශ කළ ද මේ වනතෙක් කිසිඳු සහනයක් ලැබී නොමැති බව පාර්ලිමේන්තු මන්තී‍්‍ර ආචාර්ය බන්දුල ගුණවර්ධන වැඩිදුරටත් ප‍්‍රකාශ කළා."}
{"title":"වෛද්‍ය සාෆිට එරෙහි පැමිණිළි විමර්ශනය කළ කමිටු අතුරු වාර්තාව අද සෞඛ්‍ය අමාත්‍යංශයේ ලේකම්වරියට","authors":["තරංග රුක්ෂාන්","හර්ෂිකා සංජීවනී"],"date":{"year":"2019","month":"06","date":"03"},"views":"1818","content":"කුරුණෑගල ශික්ෂණ රෝහලේ ප‍්‍රසව හා නාරිවේද වෛද්‍ය සෙයිගු සියාබ්දින් මොහොමඞ් සාෆිට එරෙහිව එල්ල වී ඇති පැමිණිලි විමර්ශනයට සෞඛ්‍ය අමාත්‍යංශය පත්කළ කමිටුව අතුරු වාර්තාවක් සකස්කර තිබෙනවා. එය අද (03) දිනයේ සෞඛ්‍ය අමාත්‍යංශයේ ලේකම්වරිය වෙත භාරදීමටයි නියමිතව ඇත්තේ.,,අදාළ වාර්තාව පරීක්ෂා කර බලා වෛද්‍ය සාෆිට එරෙහි ඉදිරි විමර්ශන තීරණය කරන බව නියෝජ්‍ය සෞඛ්‍ය සේවා අධ්‍යක්ෂ වෛද්‍ය ලාල් පනාපිටිය නෙත් නිවුස් වෙත කියා සිටියා.,,අදාළ පරීක්ෂණ කමිටුව සම්බන්ධයෙන් පාර්ශ්ව රැසක් සිය විරෝධය පළ කළා. ඒ, එම කමිටුවට කුරුණෑගල රෝහලේ කිසිඳු බලධාරියෙකු හෝ පත්කර නොමැති බවට චෝදනා කරමින්. ඒ සම්බන්ධයෙන් ද නෙත් නිවුස් නියෝජ්‍ය සෞඛ්‍ය සේවා අධ්‍යක්ෂ වෛද්‍ය ලාල් පනාපිටියගෙන් විමසීමක් කළා.,,එහිදී ඔහු කියා සිටියේ රෝහල් කාර්ය මණ්ඩලය මේ සම්බන්ධයෙන් විමර්ශන කණ්ඩායමක් පත් කරන ලෙසට ජනාධිපතිවරයාගෙන් ඉල්ලා සිටි බවයි. ඒ අනුව ජනාධිපතිවරයා විසින් මෙම කමිටුවට, වඩා පිළිගැනීමක් ලැබෙන ලෙස පුළුල් කිරීමකට ලක් කරයි යනුවෙන් බලාපොරොත්තුවන බවද සඳහන් කළා. ,,කුරුණෑගල ශික්ෂණ රෝහලේ ප‍්‍රසව හා නාරිවේද වෛද්‍ය සෙයිගු සියාබ්දීන් මොහොමඞ් සාෆිට එරෙහිව මේ දක්වා ලැබී ඇති පැමිණිලි සංඛ්‍යාව 600 කට අධිකයි. කුරුණෑගල ශික්ෂණ රෝහලට මෙන්ම දඹුල්ල මහ රෝහලට ද මෙලෙස පැමිණිලි ලැබී ඇති බවයි නෙත් නිවුස් වාර්තාකරු පැවසුවේ."}
{"title":"\"රතන හිමි සම්බන්ධයෙන් ජනපතිගෙන් කඩිනම් තීරණයක්\" - එජනිස මහලේකම් කියයි","authors":["තරංග රුක්ෂාන්","හර්ෂිකා සංජීවනී","තුසිත කුමාර"],"date":{"year":"2019","month":"06","date":"03"},"views":"5063","content":"උපවාසයේ නිරත පූජ්‍ය අතුරලියේ රතන හිමියන් සම්බන්ධයෙන් ජනාධිපති මෛතී‍්‍රපාල සිරිසේන මහතා කඩිනම් තීරණයක් ගනු ඇති බව එක්සත් ජනතා නිදහස් සන්ධානයේ මහලේකම්, පාර්ලිමේන්තු මන්තී‍්‍ර මහින්ද අමරවීර පවසනවා.,,නෙත් නිවුස් වෙත අදහස් දැක්වූ මන්තී‍්‍රවරයා පැවසුවේ රතන හිමියන්ගේ උපවාසය සම්බන්ධයෙන් මීට පෙරද ජනාධිපතිවරයා සමග සාකච්ඡා කළ බවයි. ඒ අනුව ඉදිරි පැය කිහිපය තුළ සුභවාදී තත්ත්වයක් අපේක්ෂා කරන බව එක්සත් ජනතා නිදහස් සන්ධානයේ මහලේකම් පාර්ලිමේන්තු මන්තී‍්‍ර මහින්ද අමරවීර කියා සිටියා.,,උපවාසයේ නිරත පාර්ලිමේන්තු මන්තී‍්‍ර පූජ්‍ය අතුරලියේ රතන හිමියන්ට සහය පළ කිරීම සඳහා ඊයේ (02) දිනයේද බොහෝ පිරිසක් මහනුවරට පැමිණියා. ,,ඒ අතරට භික්ෂුන් වහන්සේ ප‍්‍රමුඛ ආගමික නායකයින්, දේශපාලඥයින් මෙන්ම සිවිල් සංවිධාන කි‍්‍රයාකාරිකයින් ද අයත්.,,පූජ්‍ය අතුරලියේ රතන හිමියන් උපවාසයේ නිරත ස්ථානයට ඊයේ දිනයේ පැමිණි ශී‍්‍ර ලංකා නිදහස් පක්ෂයේ ජාතික සංවිධායක පාර්ලිමේන්තු මන්තී‍්‍ර දුමින්ද දිසානායකට එම ස්ථානයේ රැදී සිටි පිරිසක් දැඩි විරෝධයක් ද පලකළා.,,මේ අතර පූජ්‍ය අතුරලියේ රතන හිමියන්ගේ උපවාසයට අදට (03) දින හතරක් වනවා.,,අමාත්‍ය රිෂාඞ් බදියුදීන් මෙන්ම ආණ්ඩුකාරවරුන් වන අසාද් සාලි සහ එම්. එල්. ඒ. එම්. හිස්බුල්ලා එම ධූරවලින් ඉවත් කිරීම එහි ප‍්‍රමුඛ ඉල්ලීම් 03යි. එමෙන්ම සිංහල මව්වරුන් වඳභාවයට පත් කිරීමට කටයුතු කළ බවට චෝදනා එල්ල වී ඇති කුරුණෑගල ශික්ෂණ රෝහලේ ප‍්‍රසව හා නාරිවේද වෛද්‍ය සෙයිගු සියාබ්දීන් මොහොමඞ් සාෆි ඇතුළු ඊට සම්බන්ධ වෛද්‍යවරුන්ගේ කි‍්‍රයාකාරකම් පිළිබඳ පරීක්ෂා කිරීමට ස්වාධීන මණ්ඩලයක් පත් කරන ලෙස ද පූජ්‍ය අතුරලියේ රතන හිමියන් ඉල්ලා සිටිනවා. ,,එක් ඉල්ලීමක් නොව මෙම සියලූ ඉල්ලීම් සම්පූර්ණ වනතෙක් පූජ්‍ය අතුරලියේ රතන හිමියන් උපවාසය අත්නොහරිනු ඇති බවයි ජාතික සංඝ සම්මේලනයේ ජාතික සංවිධායක පූජ්‍ය දෙනගම ධම්මාරාම හිමියන් නෙත් නිවුස් වෙත කියා සිටියේ. ,,පූජ්‍ය අතුරලියේ රතන හිමියන් ආරම්භ කළ උපවාසයට සහය දක්වමින් දිවයිනේ බොහෝ ප‍්‍රදේශවල ජනතාව විරෝධතාවල නිරත වූ බව නෙත් නිවුස් වාර්තාකරුවන් පවසනවා. ඇතැම් ප‍්‍රදේශවල කඩසාප්පු ද වසා දැමීමටයි වෙළඳුන් පියවර ගෙන තිබුණේ. ,,දෙමළ ජාතික සන්ධානයෙන් පාර්ලිමේන්තුවට තේරී පත්ව පසුව ඒකාබද්ධ විපක්ෂයට සහය දැක්වූ පාර්ලිමේන්තු මන්තී‍්‍ර එස්. වියාලේන්ද්‍රන් ද මඩකලපුවේදී ආරම්භ කළ උපවාසය තවදුරටත් සිදුවනවා. ඊට සහය පළ කිරීම සඳහා දිඹුලාගල ආරණ්‍ය සේනාසනයේ හිමිවරුන් කිහිපදෙනෙකු ද ඊයේ එක්වුණා. ,,රත්තොට නගරයේදී සර්ව ආගමික පූජකවරුන් ද රතන හිමිට සහය පළකළ අතර කලූතර සහ අලූත්ගම යන ප‍්‍රදේශවල ද සත්‍යග‍්‍රහ ආරම්භ කර ඇති බවයි නෙත් නිවුස් වාර්තාකරුවන් සඳහන් කළේ.,,මහනුවර ගලහ ප‍්‍රදේශයේදී සමස්ත ලංකා හින්දු සම්මේලනයේ සාමාජිකයින් දෙදෙනෙකු ද පූජ්‍ය අතුරලියේ රතන හිමියන්ට සහය පළ කරමින් ඊයේ උපවාසයක් ආරම්භ කළා."}
{"title":"අසාද් සාලි සහ හිස්බුල්ලා ඉල්ලා අස්වේ (UPDATE)","authors":["ඉෂාර සුපෙම් මානගේ"],"date":{"year":"2019","month":"06","date":"03"},"views":"17547","content":"බස්නාහිර පළාත් ආණ්ඩුකාර අසාද් සාලි සහ එම්. එල්. ඒ. එම්. හිස්බුල්ලා ආණ්ඩුකාරවරයා අද (03) දහවල් ජනාධිපති ලේකම් කාර්යාලයට පැමිණ තිබෙනවා.,,ජනාධිපති ලේකම් කාර්යාලයේ ප්‍රකාශකයෙකු සඳහන් කළේ මේ වන විට බස්නාහිර පළාත් ආණ්ඩුකාර අසාද් සාලි සිය ඉල්ලා අස්වීමේ ලිපිය භාර දී ඇති බවයි.,,ඒ අනුව එම්. එල්. ඒ. එම්. හිස්බුල්ලා ද මේ වන විට සිය ආණ්ඩුකාර ධූරයෙන් ඉවත් වී ගොස් ඇති බවයි වාර්තා වුණේ.,, ,, ,,----------------------------------,,ජනපතිගේ තීරණය විශේෂ නියෝජිතයෙකු හරහා දැනුම් දෙයි,,(03-06-2019 08:20),, ,,අමාත්‍ය රිෂාඞ් බදියුදීන්, අසාද් සාලි සහ එම්. එල්. ඒ. එම්. හිස්බුල්ලා යන ආණ්ඩුකාරවරුන් සම්බන්ධයෙන් පරීක්ෂණයක් පවත්වන මෙන් ජනාධිපති මෛත්‍රිපාල සිරිසේන මහතා ඉහළ පෙලේ නිලධාරීන්ට දැනුම් දී ඇති බව වාර්තා වුණා.,,අද (03) දහවල් 12.00ට පෙර ආණ්ඩුකාර අසාද් සාලි වහාම ඉවත් වීමට කටයුතු කළ යුතු බවත් අමාත්‍ය රිෂාඩ් බදියුදීන් සිය අමාත්‍ය ධූරය පිළිබඳ තීරණයක් ගතයුතු බවත් ජනාධිපතිවරයාගේ විශේෂ නියෝජිතයෙකු මාර්ගයෙන් දැනුම් දී ඇති බවයි වැඩි දුරටත් වාර්තා වුණේ.,,මේ අතර මීට පෙර වාර්තා වුණේ නැගෙනහිර පළාත් ආණ්ඩුකාර එම්. එල්. ඒ. එම්. හිස්බුල්ලා සිය ආණ්ඩුකාර ධුරයෙන් ඉල්ලා අස්වීම සඳහා වන ලිපිය ජනාධිපති මෛත්‍රිපාල සිරිසේන මහතා වෙත ඊයේ (02) සවස භාරදුන් බව ජනාධිපති ලේකම් කාර්යාලයේ ජ්‍යෙෂ්ඨ නිලධාරියෙක් nethnews.lk වෙත ප්‍රකාශ කර සිටි බවයි."}
{"title":"දකුණු අප්‍රිකාවට එරෙහිව බංග්ලාදේශය පෙරළිකාර ජයක් වාර්තා කරයි ","authors":["දිනුක් හේවාවිතාරණ"],"date":{"year":"2019","month":"06","date":"03"},"views":"3205","content":"මෙවර ලෝක කුසලාන තරගාවලියේ තමන් මුහුණ දුන් පළමු තරගයේදීම ප්‍රබල දකුණු අප්‍රිකානු කණ්ඩායම ලකුණු 21ක පරාජයට පත්කරමින් පෙරළිකාර ජයක් ලැබීමට බංග්ලාදේශ කණ්ඩායම ඊයේ (02) සමත්විය. ,,කාසියේ වාසිය දිනු දකුණු අප්‍රිකානු නායකයාගේ ආරාධනාවෙන් පළමුවෙන් පන්දුවට පහරදීමට පැමිණි බංග්ලාදේශ කණ්ඩායම සිය පන්දුවාර 50 අවසානයේදී කඩුලු 6 ක් දැවී ලකුණු 330 ක රැස් කර ගැනීමට සමත් වුවාය. එය ලෝක කුසලාන තරගාවලියකදී බංග්ලාදේශ කණ්ඩායම වාර්තා කල වැඩිම ලකුණු සංඛ්‍යාව වීමද විශේෂත්වයක්.,,බංග්ලාදේශ වෙනුවෙන් ෂකිබ් ඇල හසන් ලකුණු 75ක්, මුෂ්ෆිකර් රහීම් ලකුණු 78 ක් සහ මොහොමදුල්ලා ලකුණු 46 ක් ලබා ගනු ලැබුවා.,,ජයග්‍රාහි ලකුණු 331ක ඉලක්කයක් හඹා යාමට පැමිණි දකුණු අප්‍රිකානු කණ්ඩායම සිය නියමිත පන්දු ඕවර 50 අවසානයේදී කඩුලු 8ක් දැවී ලකුණු 309ක් පමණක් රැස් කර ගත්තා. දකුණු අප්‍රිකාව වෙනුවෙන් පිත්තන් දස්කම් දැක්වූ නායක ෆැෆ් ඩූ ප්ලෙසිස් ලකුණු 62 ලබා ගත්තා.,,එක්දින ශ්‍රේණිගත කිරීම් වල තෙවන ස්ථානයේ පසුවන දකුණු අප්‍රිකාව ලෝක කුසලාන තරගාවලියේදී තමන් මුහුණ දුන් පළමු තරග දෙකම පරාජයට පත්වීම කැපී පෙනෙන සිදුවීමක්.,,එංගලන්තය සහ පකිස්ථානය අතර තරගය අද ට්‍රෙන්ට් බ්‍රිජ් හිදී අද (03) පැවැත්වීමට නියමිතයි."}
{"title":"රතන හිමියන්ගේ උපවාසය සිදුකරන ස්ථානයට පැමිණ සිටි සැකකටයුතු අයෙක් අත්අඩංගුවට","authors":["කමල් සුරවීර - මහනුවර"],"date":{"year":"2019","month":"06","date":"02"},"views":"13","content":"පාර්ලිමේන්තු මන්ත්‍රි පුජ්‍ය අතුරලියේ රතන හිමියන් විසින් උපවාසය සිදුකරනු ලබන ස්ථානය අසල එක්රැස්වී සිටින මහජනතාව අතර සැකකටයුතු ලෙස සිටි පුද්ගලයෙකු පොලිසිය විසින් අත්අඩංගුවට ගෙන තිබෙනවා. එලෙස අත්අඩංගුවට ගෙන ඇත්තේ මුස්ලිම් ජාතිකයෙක් බවයි වාර්තා වන්නේ.,,අද (02) සවස රතන හිමියන් විසින් උපවාසය සිදුකරන ස්ථානය අසල රැස්වී සිටින සංඝයා වහන්සේලා පිරිත් සජ්ජායනා කරමින් සිටියදි අත්අඩංගුවට ගනු ලැබූ පුද්ගලයාද එම ස්ථානයේ සිටි සාමාන්‍ය වැසියන් අතරට වී වැදගෙන සිටින අයුරු එක් පුද්ගලයෙකු නිරීක්ෂණය කර තිබෙනවා.,,එම පුද්ගලයා අදාළ සැකකටයුතු පුද්ගලයාව දන්නා හඳුනන අයෙක් වන අතර ඔහු මුස්ලිම් ජාතිකයෙක් වන බැවින් අසල සිටි පිරිසකට හා පොලිසියට ඒ පිළිබඳව දැනුවත් කර ඇති බවයි අප නෙත් නිවුස් වාර්තාකරු සදහන් කර සිටියේ. පසුව පොලිසිය විසින් ඔහුගෙන් ප්‍රශ්න කිරීමට සැරසෙනවාත් සමග ඔහු එම ස්ථානයෙන් එතැනින් ඉවත්ව ගොස් ඇති අතර, පසුව ශ්‍රී දළදා මාලිගාවේ පත්තිරිප්පුව ආසනනයේදී පොලිසිය හා තරුණ පිරිසක් විසින් එක්ව ඔහුව අල්ලා ගැනීමට සමත්ව තිබෙනවා.,,පොලිසිය විසින් අදාළ සැකකටයුතු පුද්ගලයාව පරික්ෂා කිරීමේදී ඔහුගේ මුදල් පසුම්බියේ තිබී සිංහල නමකින් යුත් රියදුරු බලපත්‍රයක් සොයා ගෙන ඇති අතර වැඩිදුර ප්‍රශ්න කිරීමේදී ඔහු කියා ඇත්තේ තමන් ඉස්ලාම් ආගමෙන් ඉවත්වී බෞද්ධාගමට එක්වූ බවයි.,,ඔහුගේ ප්‍රකාශයන් සම්බන්ධයෙන් ඇතිවූ සැකය හේතුවෙන් පොලිසිය විසින් එම පුද්ගලයාව මේ වන විට අත්අඩංගුවට ගෙන ඇති බවයි නෙත් නිව්ස් වාර්තාකරු වැඩිදුරටත් සදහන් කර සිටියේ."}
{"title":"හිස්බුල්ලා ඉල්ලා අස්විමේ ලිපිය බාරදෙයි","authors":["දිනුක් හේවාවිතාරණ"],"date":{"year":"2019","month":"06","date":"02"},"views":"19554","content":"නැගෙනහිර පලාත් ආණ්ඩුකාර එම්. එල්. ඒ. එම්. හිස්බුල්ලා සිය ආණ්ඩුකාර ධුරයෙන් ඉල්ලා අස්විම සදහා වන ලිපිය ජනාධිපති මෛත්‍රිපාල සිරිසේන මහතා වෙත අද (02) සවස භාරදුන් බව ජනාධිපති ලේකම් කාර්යාලයේ ජේෂ්ඨ නිලධාරියෙක් nethnews.lk වෙත ප්‍රකාශ කර සිටියා.,,හිස්බුල්ලා ආණ්ඩුකාරවරයාගේ ධුරයෙන් ඉවත් විමේ ලිපිය ජනාධිපතිවරයා විසින් පිලිගත් බවයි එම ප්‍රකාශකයා සදහන් කර සිටියේ.,,මේ අතර අමාත්‍ය රිෂාඩ් බදුර්දීන්ටද ඔහුගේ අමාත්‍යධුරයෙන් ඉල්ලා අස්වන ලෙසට දැනුම් දෙන්නැයි ජනාධිපතිවරයා විසින් අගමැති රනිල් වික්‍රමසිංහ මහතාට දන්වා ඇති බවයි ජනාධිපති ලේකම් කාර්යාලයේ ජේෂ්ඨ නිලධාරියා වැඩිදුරටත් සදහන් කර සිටියේ."}
{"title":"මහනුවර නගරයේ සියලුම ව්‍යාපාර ස්ථාන හෙට වසා තැබේ ","authors":["කමල් සුරවීර - මහනුවර"],"date":{"year":"2019","month":"06","date":"02"},"views":"8866","content":"පාර්ලිමේන්තු මන්ත්‍රි අතුරුලියේ රතන හිමියන් විසින් ශ්‍රී දළඳා මාළිගාව ඉදිරිපිට ආරම්භ කළ උපවාසයට සහයෝගය දීම සඳහා මහනුවර නගරය පුරා හෙට (03) දින සියලුම වෙළද ව්‍යාපාර වසා දැමිමට  තීරණය කළ බව මහනුවර සිංහල වෙළද පෙරමුණේ නියෝජිතවරයෙක් ප්‍රකාශ කර සිටිනවා., ,හෙට දින පෙරවුරු 9.00 ට සිංහල වෙළද පෙරමුණේ සියලුම ව්‍යාපාරකයින් මහනුවර මහනුවර සිංහල වෙළද පෙරමුණේ මුලස්ථානයට පැමිණ පා ගමනින් රතන හිමියන් උපවාස කරණ ශ්‍රී දළදා මාලිගාවේ ස්ථානයට සහයෝගය දක්වන බවයි එම ප්‍රකාශකවරයා සදහන් කළා."}
{"title":"රතන හිමිගේ උපවාසයට පැමිණි මන්ත්‍රී දුමින්දට විරෝධයක්","authors":["තරංග රුක්ෂාන් ජයසේකර "," ජේ ඒ එල් ජයසිංහ"],"date":{"year":"2019","month":"06","date":"02"},"views":"5595","content":"උපවාසයේ නිරත පූජ්‍ය අතුරලියේ රතන හිමියන්ට සහය පල කිරීම සඳහා අද දිනයේද බොහෝ පිරිසක් මහනුවරට පැමිණියා. උන්වහන්සේ මෙලෙස උපවාසයේ නිරත වන තුන්වන දිනය අදයි. එම ස්ථානයට වැඩම කළ පූජ්‍ය ඕමල්පේ සෝභිත හිමියන්. ,,,,අද දිනයේ එම ස්ථානයට පැමිණි ශ්‍රී ලංකා නිදහස් පක්ෂයේ ජාතික සංවිධායක පාර්ලිමේන්තු මන්ත්‍රී දුමින්ද දිසානායකට එම ස්ථානයේ රැදී සිටි පිරිසක් දැඩි විරෝධයක් පලකළ බව නෙත් නිවුස් වාර්තාකරු පැවසුවා. ,,,,කෙසේ වෙතත් දුමින්ද දිසානායක මන්ත්‍රීවරයාට අමතරව තවත් දේශපාලඥයින්, සිවිල් සංවිධාන සහ ජනතාව ද පූජ්‍ය අතුරලියේ රතන හිමියන් උපවාසයේ නිරත ස්ථානයට අද පැමිණ සිය සහය පල කළා. මේ පාර්ලිමේන්තු මන්ත්‍රී උයද ගම්මන්පිල.,,,,කටුවාපිටිය දේවස්ථානයේ බැතිමතුන් සහ ප්‍රදේශවාසීන් පිරිසක් ද පූජ්‍ය අතුරලියේ රතන හිමියන්ට සහය දැක්වීමට අද මහනුවරට පැමිණියා. ,,,,කෙසේ වෙතත් වෛද්‍යවරුන් පෙන්වා දී ඇත්තේ උන්වහන්සේගේ සෞඛ්‍ය තත්ත්වය පිරිහෙමින් ඇති බැවින් අවශ්‍ය ප්‍රතිකාර ලබාගත යුතු බවයි."}
{"title":"රාජ්‍ය සේවකයින්ගේ ඇඳුම් පිලිබඳ චක්‍ර ලේඛණය අත්හිටුවයි (PHOTOS)","authors":["දිනුක් හේවාවිතාරණ"],"date":{"year":"2019","month":"06","date":"02"},"views":"5263","content":"රජයේ නිලධාරීන්ගේ ඇඳුම සම්බන්ධයෙන් රාජ්‍ය පරිපාලන හා අපදා කළමනාකරණ අමාත්‍යංශය විසින් ඉකුත් මැයි මස 29 වෙනිදා නිකුත් කළ චක්‍රලේඛය වහාම ක්‍රියාත්මක වන පරිදි අත්හිටුවා තිබෙනවා.,,ඒ එම චක්‍ර ලේඛණය සම්බන්ධයෙන් එල්ලවූ විරෝධතාවයන් සැලකිල්ලට ගනිමින් බව වාර්තා වනවා. එම චක්‍ර ලේඛණයට අනුව සියළුම රාජ්‍ය ආයතන වල කාන්තාවන් සාරිය සහ ඔසරියෙන් සැරසී රාජකාරියට පැමිණීම හා පිරිමින් කමිසය සහ කලිසමෙන් හෝ නැත්නම් ජාතික ඇඳුමින් සැරසී සේවයට පැමිණීම සිදුකළ යුතු බවට කරුණු පැහැදිලි කර තිබුනා. ,,වසර 30 කට වඩා පැරණි එම රාජ්‍ය නිල ඇඳුම් සම්බන්ධ චක්‍ර ලේඛණයට අනුව කිසිදු නිලධාරියෙක් හෝ නිලධාරිනියක් මුහුණ ආවරණය නොකර අනන්‍යතාවය හඳුනාගත හැකි අයුරින් කාර්යාලයේ සේවය සදහා පැමිණිය යුතු බවයි සදහන්ව තිබුනේ.,,කෙසේ වෙතත් එම චක්‍ර ලේඛණයේ සිදුවිය යුතු ඇතැම් වෙනස්කම් සම්බන්ධයෙන් ඉදිරි කැබිනට් මණ්ඩල රැස්වීමේදී සාකච්ජා කොට නව චක්‍ර ලේඛණයක් නිකුත් කිරීමට අවශ්‍ය පියවර ගන්නා බවයි රාජ්‍ය පරිපාලන අමාත්‍යාංශය සදහන් කර සිටියේ."}
{"title":"ඥානසාර හිමි ආණ්ඩුවට හෙට දහවල් 12 තෙක් කල් දෙයි","authors":["ආර්.ඞ්බ් නිශ්ශංක"],"date":{"year":"2019","month":"06","date":"02"},"views":"5257","content":"මහනුවර ඓතිහාසික ශ්‍රී දළදා මාලිගාව ඉදිරිපිට උපවාසයක නිරත වන පුජ්‍ය අතුරලියේ රතන හිමිට සහයෝගය පළ කිරීම සඳහා බොදුබල සේනා සංවිධානයේ මහ ලේකම් ගලගොඩඅත්තේ ඥානසාර හිමියන් ද අද (02) වැඩම කළා. එහිදී මාධ්‍ය අමතමින් පුජ්‍ය ගලගොඩඅත්තේ ඥානසාර හිමියන් සඳහන් කර සිටියේ, අමාත්‍ය රිෂාඞ් බදුර්දීන් මෙන්ම ආණ්ඩුකාරවරුන් වන එම්. එල්. ඒ. එම් හිස්බුල්ලා සහ අසාද් සාලි, ඔවුන් දරන තනතුරුවලින් ඉවත්කිරීම සඳහා හෙට (03) දහවල් 12 වනතුරු රජයට කල් ලබා දෙන බවයි.,,එය සිදු කිරීමට ආණ්ඩුව අපොහොසත් වන්නේ නම් සමස්ත මහා සංඝරත්නය සමග රටපුරා මෙම අරගලය ව්‍යාප්ත කිරීමට කටයුතු කරන බව ඥානසාර හිමියන් මෙහිදී අවධාරණය කර සිටියා. ,,,,කුමන දේශපාලන මතවාද දැරුවද මුස්ලිම් අන්තවාදයට එරෙහිව ගෙන යන අරගලයේදී තමන් වහන්සේ ඕනෑම පාර්ශවයක් සමග කොන්දේසි විරහිතව එක්ව කටයුතු කිරීමට සුදානම් බවයි පූජ්‍ය ගලගොඩඅත්තේ ඥානසාර හිමි මෙහිදී සඳහන් කළේ. ,මේ අතර තෙවැනි දිනටත් නිරාහාරව උපවාසයේ නිරත පූජ්‍ය අතුරලියේ රතන හිමියන් සෞඛ්‍ය තත්ත්වය ක්‍රමයෙන් අයහපත් අතට හැරෙමින් පවතින පවතිනවා. ,,උන්වහන්සේට සහය දැක්වීම සඳහා  කටුවාපිටිය ප්‍රදේශයේ කතෝලික ජනතාව ද අද මහනුවර පැමිනි බවයි නෙත් නිවුස් වාර්තාකරු කේ. ඩබ්ලිව් නිශ්ශංක පැවසුවේ."}
{"title":"ජනපතිට හා අගමැතිට එරෙහිව විජේදාසගෙන් අරගලයක්","authors":["චන්දන උඩුවාවල"],"date":{"year":"2019","month":"06","date":"02"},"views":"4195","content":"අමාත්‍ය රිෂාඞ් බදියුදීන් සහ අසාද් සාලි, එම්. එල්. ඒ. එම් හිස්බුල්ලා යන ආණ්ඩුකාරවරු එම ධූරවලින් ඉවත් කිරීමට කටයුතු නොකළොත් හෙට (03) සිට ජනාධිපතිවරයාට සහ අග්‍රාමාත්‍යවරයාට එරෙහිව අරගලයක් ආරම්භ කරන බව පාර්ලිමේන්තු මන්ත්‍රී විජයදාස රාජපක්ෂ පවසනවා. උපවාසයේ නිරත පූජ්‍ය අතුරලියේ රතන හිමියන් දැකීමෙන් අනතුරුව මහනුවරදී අදහස් දක්වමින් මේ පිළිබඳ අදහස් දැක්වූවා. ,,,,පාස්කු ඉරිදා එල්ල වූ ත්‍රස්ත ප්‍රහාරය පිළිබඳ සොයා බැලීමට පත්කළ පාර්ලිමේන්තු විශේෂ තේරීම් කාරක සභාවට බුද්ධි අංශ නිලධාරීන් කැදවීම සම්බන්ධයෙන් මන්ත්‍රීවරයා මෙහිදී විරෝධය පළ කළා."}
{"title":"ලෝක කුසලාන තරගයකදී බංගලාදේශය වැඩිම ලකුණු සංඛ්‍යාව වාර්තා කරයි ","authors":["කසුන් කැලුම් "],"date":{"year":"2019","month":"06","date":"02"},"views":"3154","content":"ලෝක කුසලාන ක්‍රිකට් තරගාවලියේ බංග්ලාදේශය සහ දකුණු අප්‍රිකාව අතර තරගය ලන්ඩන්හිදී දැන් පැවැත්වෙනවා. පළමුවෙන් පන්දුවට පහරදුන් බංග්ලාදේශ කණ්ඩායම නියමිත පන්දුවාර 50 දී කඩුලු 6 ක් දැවී ලකුණු 330 ක් රැස් කිරීමට සමත් වුණා. ලෝක කුසලාන තරග ඉතිහාසයේ බංග්ලාදේශ කණ්ඩායමක් ඉනිමක රැස්කළ වැඩිම ලකුණු සංඛ්‍යාවද මෙය වනවා.,,බංග්ලාදේශය වෙනුවෙන් මුස්ෆිකර් රහීම් ලකුණු 78 ක් සහ ශකීබ් අල් හසන් ලකුණු 75 ක් රැස් කළා. ලකුණු 331 ක ජයග්‍රාහී ඉලක්කයක් හඹා යාම සඳහා දකුණු අප්‍රිකානු ආරම්භක පිතිකරුවන් පිටියට පිවිසීමට නියමිතයි."}
{"title":"උපවාසයේ නිරත රතන හිමි ජලය පානය කිරීමත් නවතයි","authors":["හේමන්ත කහවලගේ"],"date":{"year":"2019","month":"06","date":"02"},"views":"7317","content":"උපවාසයේ නිරත පූජ්‍ය අතුරලියේ රතන හිමියන් මේ වන විට ජලය පානය කිරීම පවා ප්‍රතික්ෂේප කර ඇතැයි වාර්තා වනවා. උන්වහන්සේ මීට දින 3 කට පෙර මෙම උපවාසය ආරම්භ කළේ අමාත්‍ය රිෂාඞ් බදියුදීන් මෙන්ම ආණ්ඩුකාරවුරුන් වන අසාද් සාලි සහ එම් එල් ඒ එම් හිස්බුල්ලා එම ධූර වලින් ඉවත් කරන ලෙසට බල කරමින්. මේ රතන හිමියන්ගේ සෞඛ්‍ය තත්ත්වය සම්බන්ධයෙන් අදහස් පළ කළ ජාතික සංඝ සම්මේලනයේ ජාතික සංවිධායක පූජ්‍ය දෙනගම ධම්මාරාම හිමියන්. ,,,,මේ අතර පූජ්‍ය අතුරලියේ රතන හිමියන්ට සහය පළ කරමින් සහ කුරුණෑගල ශික්ෂණ රෝහලේ වෛද්‍ය සාෆිට විරෝධය පළ කරමින් අද දිනයේ ප්‍රදේශ කිහිපයක විරෝධතා පැවැත්වුණා. එක් විරෝධතාවක් පැවැත්වුණේ පෑරලිය තෙල්වත්ත ප්‍රදේශයේ. මේ ඊට එක් වූ ප්‍රදේශයේ හිමිනමක්.,,,,මේ අතර රතන හිමිට සහය පළකරමින් මහනුවර ගලහ සහ මාතලේ රත්තොට යන ප්‍රදේශ වලද විරෝධත සිදු වුණා."}
{"title":"තව්හිත් ජමාත් සංවිධානයට පල්ලි සාදා දුන් ඉංජිනේරුවරයෙක් අත්අඩංගුවට ","authors":["දිනුක් හේවාවිතාරණ"],"date":{"year":"2019","month":"06","date":"02"},"views":"2760","content":"ජාතික තව්හිත් ජමාත් සංවිධානයට මුල්‍යම ඇතුළු නොයෙක් ආකාරයේ ආධාර අනුබල දුන් පුද්ගලයෙක් දෙහිවල, කවුඩාන ප්‍රදේශයේදී අත්අඩංගුවට ගැනීමට හොරොව්පතාන පොලිසිය සමත්ව තිබෙනවා. එලෙස අත්අඩංගුවට ගෙන ඇත්තේ මොහොමඩ් සහීන් නසුර්දින් නම් වන අයෙක් වන අතර ඔහු  සන්නිවේදනය ඉංජිනේරුවරයෙක් ලෙස කලක් විදේශීය රටක සේවය කර ලංකාවට පැමිණ ඇති අයෙක් බවයි හෙළිවී ඇත්තේ.,,පසුගිය කාල සීමාවේදී හොරොව්පතාන පොලිසිය විසින් සිදුකරනු ලබන විමර්ශන වලදී අත්අඩංගුවට ගනු ලබු \" නියාස්\" ඇතුළු ජාතික තව්හිත් ජමාත් සංවිධානයට සම්බන්ධ ක්‍රියාකාරීන් ගෙන් සිදුකරනු ලැබූ ප්‍රශ්න කිරීම් වලදී මෙම සැකකරු සම්බන්ධයෙන් තොරතුරු අනාවරණය කර ගෙන ඇත.,,මෙම සැකකරු ජාතික තව්හිත් ජමාත් සංවිධානයේ නායක සහරාන් හෂීම් වෙනුවෙන් හොරොව්පතාන ඇල්ලවැව සහ පත්තෑව යන ප්‍රදේශයන් හි දේවස්ථාන ඉදිකීරිමට අවශ්‍ය මුල්‍යම ආධාර සපයා ඇති බවට කරුණු හෙළිවී ඇති බවයි.,,මෙම සැකකරු වසර 10 ක පමණ කාලයක් සවුදි අරාබියේ රැකියාව කර ඇති අතර ශ්‍රී ලංකාවට පැමිණීමෙන් අනතුරුව කොන්ත්‍රාත්කරුවෙක් වශයෙන් කටයුතු කරන බවට පොලිසියට ලබාදී ඇති ප්‍රකාශයෙන් හෙළිවී ඇත්තේ.,,මේ වන විට සැකකරු පැය 72ක කාලයක් රඳවා ගෙන ප්‍රශ්න කරමින් සිටින බව හොරොව්පතාන පොලිසියේ ප්‍රකාශකයෙක් සදහන් කර සිටියේ."}
{"title":"බංග්ලාදේශයට එරෙහි තරගයේදී දකුණු අප්‍රිකාව පළමුව පන්දුව අතට ගනී","authors":["කසුන් කැලුම් "],"date":{"year":"2019","month":"06","date":"02"},"views":"1454","content":"ලෝක කුසලාන ක්‍රිකට් තරගාවලියේ බංග්ලාදේශය සහ දකුණු අප්‍රිකාව අතර තරගය ලන්ඩන්හිදී දැන් පැවැත්වෙනවා. තරගයේ කාසියේ වාසිය දකුණු අප්‍රිකානු කණ්ඩායම දිනාගත් අතර ඔවුන් පළමුව පන්දුවට පහර දීමේ අවස්ථාව බංග්ලාදේශ කණ්ඩාමට ලබා දුන්නා.,,දකුණු අප්‍රිකානු දග පන්දු යවන ක්‍රීඩක ඉම්රාන් තහීර් සහභාගී වන සියවන එක්දින ක්‍රිකට් තරගයද මෙය වනවා. 40 හැවිරිදි ඉම්රාන් තහීර් මෙවර ලෝක කුසලාන තරගාවලියට එක්වන වයස්ගතම ක්‍රීඩකයායි. ආබාධයක් හේතුවෙන් ලෝක කුසලාන පුහුණු තරග සඳහා එක් නොවූ ආරම්භක පිතිකරු ටමීම් ඉක්බාල් අද තරගය සඳහා බංග්ලාදේශ කණ්ඩායමට කැඳවා සිටිනවා."}
{"title":"ඩිරාර් පල්ලි ගැන අනාවරණයක් (PHOTOS)","authors":["කසුන් කැළුම්"],"date":{"year":"2019","month":"06","date":"02"},"views":"8392","content":"නබි නායකතුමන්ද අනුමත නොකළ ඩිරාර් නම් මුස්ලිම් දේවස්ථාන මෙරට ඉදිකිරීම වෙනුවෙන් හලීම් අමාත්‍යවරයා වගකිව යුතු බව බොදුබල සේනා සංවිධානයේ මහ ලේකම් පූජ්‍ය ගලගොඩඅත්තේ ඥාණසාර හිමියන් පවසනවා. උන්වහන්සේ මේ බව කියා සිටියේ මහනුවරදී මාධ්‍ය හමුවක් කැඳවමින්. ,,,,වහාබ්වාදී, සලෆිවාදී වැනි ආගමික අන්තවාදීන්ගේ රැවටීම්වලට මෙරට දේශපාලන නායකයින් ද හසුව ඇති බවයි පූජ්‍ය ගලගොඩඅත්තේ ඥාණසාර හිමියන් මෙහිදී වැඩිදුරටත් කියා සිටියේ."}
{"title":"ශ්‍රීලනිප මන්ත්‍රි කණ්ඩායම ජනපති සමග සාකච්ඡාවකට සැරසෙයි","authors":["දිල්ශාන් තුෂාර ","රංජිත් රාජපක්ෂ"],"date":{"year":"2019","month":"06","date":"02"},"views":"2730","content":"පාර්ලිමේන්තු මන්තී‍්‍ර පූජ්‍ය අතුරලියේ රතන හිමියන්ගේ ඉල්ලීම පිළිබඳ ජනාධිපතිවරයා සමග සාකච්ඡා කිරීමට ශ‍්‍රී ලංකා නිදහස් පක්ෂ මන්තී‍්‍ර කණ්ඩායම සූදානම් වනවා.,,එහි මහලේකම් පාර්ලිමේන්තු මන්තී‍්‍ර දයාසිරි ජයසේකර නෙත් නිවුස් වෙත මෙලෙස කරුණු දැක්වුවා. ,,එහිදී ඔහු වැඩි දුරටත් සඳහන් කළේ \"මෙම ගැටලුව ගැන රටේ ජනතාව තුළ විශාල කැළඹීමක් ඇති නිසා තමයි අපි දිගටම කිව්වේ මේ ආණ්ඩුකාරවරුන්ට තමන්ගේ පාඩුවේ වැඩකටයුතු ටික කරගෙන යන්න කියලා. නමුත් එහෙම තත්ත්වයක් නෑ. දවස ගානේ ඔවුන් විවිධ ප්‍රකාශ කරනවා.\" යනුවෙනි.,,මේ අතර ත‍්‍රස්තවාදයට උපකාර කරන සියලු පුද්ගලයින්ට උපරිම දඬුවම් ලබා දිය යුතු බව අමාත්‍ය පලනි දිගම්බරන් පවසනවා. අමාත්‍ය රිෂාඞ් බදියුදීන්ට එරෙහිව එල්ල වී ඇති චෝදනා ඔප්පු වන්නේ නම් ඔහුට ද දඬුවම් ලබා දිය යුතු බවයි අමාත්‍යවරයා සඳහන් කළේ."}
{"title":"උපතේදීම ජාතික හැඳුනුම්පත් අංකය ලබා දීමේ වැඩසටහනක් ","authors":["අශෝක එරමිනිගම්මන","කාංචන ආරියදාස"],"date":{"year":"2019","month":"06","date":"02"},"views":"1840","content":"උපතේදීම ජාතික හැඳුනුම්පත් අංකය ලබා දීමේ වැඩසටහනක් ඉදිරියේදී රට තුළ කි‍්‍රයාත්මක කිරීමට අවධානය යොමුව ඇති බව අමාත්‍ය වජිර අබේවර්ධන පවසනවා.,,පාස්කු ඉරිදා එල්ල වූ ත‍්‍රස්ත ප‍්‍රහාරයට සම්බන්ධ ඇතැම් පුද්ගලයින්ට එකම අංකයට නම් 02කින් ජාතික හැඳුනුම්පත් නිකුත් කර තිබූ බවයි අමාත්‍යවරයා පැවසුවේ.,,එය සැලකිල්ලට ගනිමින් අග‍්‍රාමාත්‍යවරයාගේ උපදෙස් පරිදි උපතේදී උප්පැන්න සහතිකයට ජාතික හැඳුනුම්පත් අංකය ලබා දීමේ වැඩසටහන කි‍්‍රයාත්මක කිරීමට කටයුතු කරන බවයි වජිර අබේරවර්ධන අමාත්‍යවරයා පැවසුවේ.,,අගෝස්තු මාසය අග වනවිට මෙරට සංචාරක හෝටල්වල තත්ත්වය සාමාන්‍ය අතට පත් වෙනු ඇති බවයි අමාත්‍යවරයා මෙහිදී වැඩිදුරටත් සඳහන් කළේ."}
{"title":"රතන හිමි තුන්වන දිනටත් උපවාසයේ","authors":["කසුන් කැළුම්","දිල්ශාන් තුෂාර"],"date":{"year":"2019","month":"06","date":"02"},"views":"4577","content":"පාර්ලිමේන්තු මන්තී‍්‍ර පූජ්‍ය අතුරලියේ රතන හිමියන් 03වන දිනටත් අද (02) උපවාසයේ නිරත වනවා.,,ශී‍්‍ර දළදා මාළිගාව ඉදිරිපිට උන්වහන්සේ මෙලෙස උපවාසයේ නිරත වන්නේ අමාත්‍ය රිෂාඞ් බදියුදීන්, අසාද් සාලි සහ එම්. එල්. ඒ. එම්. හිස්බුල්ලා යන ආණ්ඩුකාරවරුන් සිය ධූරවලින් ඉවත් කරන ලෙස ජනපතිට බල කරමින්.,,නිරාහාරව උපවාසයේ නිරත පූජ්‍ය අතුරලියේ රතන හිමියන්ගේ සෞඛ්‍ය තත්ත්වය තවදුරටත් අයහපත් අතට හැරෙමින් පවතින බවයි නෙත් නිවුස් වාර්තාකරු පැවසුවේ. ඊයේ (01) රාති‍්‍රයේ ද උන්වහන්සේගේ සෞඛ්‍ය තත්ත්වය පිළිබඳ වෛද්‍යවරුන් පරීක්ෂා කර තිබෙනවා.,,උන්වහන්සේ බැහැ දැකීම සඳහා බොහෝ පිරිසක් උපවාසය සිදු කළ ස්ථානයට පැමිණෙමින් සිටින බවයි නෙත් නිවුස් වාර්තාකරු සඳහන් කළේ."}
{"title":"\"ධම්මික පෙරේරා නොවේ\" - එජාපයට නිශ්චිත අපේක්ෂකයෙක් සිටින බව කියයි","authors":["දිල්ශාන් තුෂාර "],"date":{"year":"2019","month":"06","date":"02"},"views":"4841","content":"ඉදිරි ජනාධිපතිවරණයේදී එක්සත් ජාතික පක්ෂයෙන් ඉදිරිපත් වන්නේ දූෂණයෙන් තොර ආගමානුකූලව කටයුතු කරන පුද්ගලයෙකු බව කැබිනට් නොවන අමාත්‍ය අජිත් පී. පෙරේරා පවසනවා.,,සිය පක්ෂයෙන් විවිධ පුද්ගලයින් ඉදිරිපත් වන බවට පළ වන වාර්තා අසත්‍ය බවයි නෙත් නිවුස් වෙත අදහස් දක්වමින් ඔහු සඳහන් කළේ. ,,එහිදී \"මේ වෙනකොට අපිට ඉතාම නිශ්චිතව.. අපේ පක්ෂයෙන් අපේක්ෂකයෙකු කැමැත්තෙන් ඉන්නවා.  ඒ අපේක්ෂකයා ධම්මික පෙරේරා නෙමෙයි. මේ වෙනකොට දේශපාලනයේ ඉන්න.. පසුගිය කාලයේ සිදුවුණු වැරදිවලට වගකීමක් නැති.. තමන්ගේ වැඩේ හරියට කරලා තියෙන.. දැන උගත්..තරුණ නායකයෙක්. නම දැන්ම කිව්වාම ඒක රහක් නෑනේ.\" යනුවෙන්ද සඳහන් කළා."}
{"title":"බදියුදීන්ට එරෙහි විශ්වාසභංගය ගැන ශ්‍රීලනිපය තීන්දුව ගනී","authors":["දිල්ශාන් තුෂාර "],"date":{"year":"2019","month":"06","date":"02"},"views":"5600","content":"අමාත්‍ය රිෂාඞ් බදියුදීන්ට එරෙහි විශ්වාසභංග යෝජනාව සම්බන්ධයෙන් සිය පක්ෂය මේ වනවිට අවසන් තීරණයක් ගෙන ඇති බව ශ‍්‍රී ලංකා නිදහස් පක්ෂය පවසනවා. එහි මහ ලේකම් පාර්ලිමේන්තු මන්තී‍්‍ර දයාසිරි ජයසේකර නෙත් නිවුස් වෙත කියා සිටියේ බහුතර ජනතාවගේ මතය සිය පක්ෂයේ මතය වන බවයි. ,,එහිදී ඔහු වැඩිදුරටත් සඳහන් කළේ \"අපේ රටේ ජනතාවගේ බහුතර මතයත් සමග අපි ඉන්නවා. රටේ ජනතාව ස්ථාවර මතයක ඉන්නවා...ඔවුන්ගේ මතයෙන් අපිට බැහැර වෙන්න බෑ. ඒ නිසා ශ්‍රීලනිපය පැහැදිළි තීන්දුවක් දැනට අරගෙන තියෙනවා. එය අනාගතයේ ක්‍රියාත්මක වෙයි.\" යනුවෙනි.,,ඒකාබද්ධ විපක්ෂය විසින් අමාත්‍ය රිෂාඞ් බදියුදීන්ට එරෙහිව කරුණු 10ක් ඇතුළත් විශ්වාසභංග යෝජනාවක් ඉකුත් දා කථානායක කරු ජයසූරිය මහතා වෙත භාර දුන්නා. ඒ අනුව ලබන 18 සහ 19 යන දෙදින එම විශ්වාසභංග යෝජනාව විවාදයට ගැනීමටයි කථානායක කරු ජයසූරිය මහතා තීරණය කළේ.,,අමාත්‍ය රිෂාඞ් බදියුදීන්ට එරෙහි විශ්වාසභංග යෝජනාවට පක්ෂව ඡන්දය ලබා දෙන බව ජනතා විමුක්ති පෙරමුණ ද ප‍්‍රකාශ කර තිබෙනවා. විමර්ශන අවසන් වන තෙක් සිය අමාත්‍යධූරයෙන් ඉවත් වීමට රිෂාඞ් බදියුදීන් කටයුතු නොකළ හොත්, තමන්ද එම විශ්වාසභංග යෝජනාවට පක්ෂව ඡන්දය භාවිත කරන බවයි රාජ්‍ය අමාත්‍ය නිරෝෂන් පෙරේරා ද ඉකුත් දා ප‍්‍රකාශ කළේ."}
{"title":"පාස්කු ඉරිදා ප්‍රහාරය ගැන ත්‍රිපුද්ගල පරීක්ෂණ වාර්තාවේ සාක්ෂි විමසීම අවසන්","authors":["දිල්ශාන් තුෂාර "],"date":{"year":"2019","month":"06","date":"02"},"views":"1700","content":"පාස්කු ඉරිදා එල්ල වූ ත‍්‍රස්ත ප‍්‍රහාරය සම්බන්ධයෙන් සොයා බැලීමට පත් කළ ති‍්‍රපුද්ගල පරීක්ෂණ මණ්ඩල වාර්තාව එළඹෙන සතියේදී ජනාධිපතිවරයා වෙත භාර දීමට නියමිතව තිබෙනවා.,,ඒ සඳහා පත් කෙරුණු ති‍්‍රපුද්ගල පරීක්ෂණ මණ්ඩලයේ ප‍්‍රකාශකයෙකු නෙත් නිවුස් වෙත සඳහන් කළේ එම ප‍්‍රහාරය පිළිබඳ සාක්ෂි විමසීම මේ වනවිට අවසන් කර ඇති බවයි. එම සාක්ෂි විශ්ලේෂණය කරමින් අවසන් වාර්තාව මේ වනවිට සකස් කරමින් පවතින බවයි මෙහිදී ප‍්‍රකාශ කෙරුණේ. ,,මෙම ති‍්‍රපුද්ගල පරීක්ෂණ මණ්ඩලයේ සභාපති ලෙස කටයුතු කරන්නේ ශ්‍රේෂ්ඨාධිකරණ විනිසුරු විජිත් මලල්ගොඩයි. හිටපු පොලිස්පති එම්. කේ. ඉලංගකෝන් සහ හිටපු අමාත්‍යාංශ ලේකම්වරයෙකු වන  පද්මසිරි ජයමාන්න එම ති‍්‍රපුද්ගල පරීක්ෂණ මණ්ඩලයේ සෙසු සාමාජිකයින් ලෙස කටයුතු කරනවා. ,,මෙම ති‍්‍රපුද්ගල පරීක්ෂණ මණ්ඩලය විසින් මීට පෙර ජනාධිපතිවරයා වෙත අතුරු වාර්තා 02ක් ලබා දුන්නා. එම අතුරු වාර්තාවේ ඇතුළත් කරුණු ප‍්‍රසිද්ධියට පත් කරන බව ජනාධිපතිවරයා ප‍්‍රකාශ කළ ද එය මෙතෙක් ප‍්‍රසිද්ධියට පත් කර නැහැ."}
{"title":"කෝටියක රන්භාණ්ඩ සමග පවිත්‍රතා සේවිකාවක් කටුනායකදී අත්අඩංගුවට","authors":["ටී කේ ජී කපිල - කටුනායක"],"date":{"year":"2019","month":"06","date":"01"},"views":"3385","content":"රුපියල් එක් කෝටි 15,000ක් වටිනා ස්වර්ණාභරණ තොගයක් කටුනායක ගුවන් තොටුපළින් පිටකිරීමට තැත් කළ ගුවන් තොටුපළ පවිත්‍රතා සේවිකාවක් අත්අඩංගුවට ගෙන තිබෙනවා. ශ්‍රී ලංකා රේගුවේ අතිරේක අධ්‍යක්‍ෂ ජනරාල් සුනිල් ජයරත්න පැවසුවේ 55 හැවිරිදි කටුනායක ප්‍රදේශයේ පදිංචි කාන්තාවක් මෙලෙස අත්අඩංගුවට ගත් බවයි.,,සැකකාරියට මෙම ස්වර්ණාභරණ තොගය ලබා දී ඇත්තේ ගුවන් තොටුපළ සංක්‍රමණික මගී පර්යන්තයේ සිටි මගියෙකු විසින්. එම ස්වර්ණාභරණ තොගය ඇය සිය පිරිසිදු කිරීමේ උපකරණ සහ රසායනික ද්‍රව්‍ය බහා රැගෙන යන ට්‍රොලියක ආධාරයෙන් පොලිතීන් මල්ලක සඟවයා ගුවන් තොටුපළින් පිටතට රැගෙන යාමටයි තැත කර ඇත්තේ.,,මෙහිදී සැකකාරිය සතුව තිබී කිලෝ ග්‍රෑම් 02 යි ග්‍රෑම් 187ක ස්වර්ණාභරණ සොයා ගැනුණා. සැකකාරිය මෙම ජාවාරම දිගු කලෙක සිට සිදු කරන්නට ඇති බවටයි රේගු නිලධාරීන් සැක පළ කරන්නේ."}
{"title":"රතන හිමිගේ සෞඛ්‍ය තත්ත්වය තවදුරටත් අයහපත් අතට","authors":["කේ ඩබ්ලිව් නිශ්ශංක"],"date":{"year":"2019","month":"06","date":"01"},"views":"4921","content":"මහනුවර ශ්‍රී දළදා මාලිගාව ඉදිරිපිට නිරාහාරව උපවාසයක නිරත පාර්ලිමේන්තු මන්ත්‍රී පූජ්‍ය අතුරලියේ රතන හිමියන්ගේ සෞඛ්‍ය තත්ත්වය අයහපත් අතට හැරෙමින් තිබෙනවා. උන්වහන්සේගේ සෞඛ්‍ය තත්ත්වය පිළිබඳ අවස්ථා කිහිපයකදී වෛද්‍යවරුන් පැමිණ අද (01) පරීක්ෂා කළා.,,උපවාසයේ නිරත රතන හිමියන් බැහැදැකීම සඳහා සිවිල් සංවිධාන මෙන්ම මන්ත්‍රීවරුන් කිහිපදෙනෙකු ද අද පෙරවරුවේ පැමිණි බවයි නෙත් නිවුස් වාර්තාකරු කේ ඩබ්ලිව් නිශ්ශංක පැවසුවේ. ,,,,පාර්ලිමේන්තු මන්ත්‍රී අතුරලියේ රතන හිමියන්ට සහය පළ කරමින් එම උපවාසයට ඊයේ එක්වූ පුද්ගලයාද අද දිනයේ ද උපවාසයේ නිරත වූ බවයි නෙත් නිවුස් වාර්තාකරු පැවසුවේ.   ,,මේ අතර පාර්ලිමේන්තු මන්ත්‍රී අතුරලියේ රතන හිමියන්ට සහය පළ කරමින් ඒකාබද්ධ විපක්ෂය සමග එක්ව සිටින ද්‍රවිඩ ජාතික සන්ධාන පාර්ලිමේන්තු මන්ත්‍රී එස් වියාලේන්ද්‍රන් ද අද පෙරවරුවේ උපවාසයක් ආරම්භ කළා. ඒ, මඩකලපුව ගාන්ධි උද්‍යානයේදීයි."}
{"title":"කොංග්‍රස් පක්ෂයේ පාර්ලිමේන්තු කණ්ඩායමේ නායකත්වය සෝනියා ගාන්ධිට","authors":["පවිත්‍රා මධුහර්ශනී - විදෙස් මාධ්‍ය ඇසුරෙන්"],"date":{"year":"2019","month":"06","date":"01"},"views":"2080","content":"ඉන්දීය කොංග්‍රස් පක්ෂයේ පාර්ලිමේන්තු කණ්ඩායමේ නායකත්වය සෝනියා ගාන්ධිට හිමිව තිබෙනවා. ඒ, කොංග්‍රස් පක්ෂයේ පාර්ලිමේන්තු කණ්ඩායම අද (01) නවදිල්ලි නුවරදී රැස්වූ අවස්ථාවේදී එළඹි තීරණයකට අනුවයි. ඉකුත් දා පැවැති මහමැතිවරණය හමුවේ කොංග්‍රස් පක්ෂය ලද පරාජය හේතුවෙන් එම පක්ෂයේ සභාපතිධූරය දැරූ රාහුල් ගාන්ධි සිය ධූරයෙන් ඉවත් වුණා.,,අනතුරුවයි එම පක්ෂයේ පාර්ලිමේන්තු කණ්ඩායමේ නායකත්වය මෙලෙස සෝනියා ගාන්ධි හට හිමිවුණේ. කෙසේවෙතත් පක්ෂය කෙරෙහි  තවදුරටත් විශ්වාසය තබා සිය ඡන්ද ප්‍රකාශ කළ සියලු කොංග්‍රස් පාක්ෂිකයින් වෙනුවෙන් ස්තූතිය පළ කරන බවයි සෝනියා ගාන්ධි මෙහිදී පැවසුවේ."}
{"title":"වෛද්‍ය සාෆිට එරෙහි පැමිණිලි 400ට ලංවෙයි - මන්ත්‍රී විමලුත් කුරුණෑගල රෝහලට","authors":["කසුන් කැලුම් "],"date":{"year":"2019","month":"06","date":"01"},"views":"20","content":"කුරුණෑගල ශික්ෂණ රෝහලේ ප්‍රසව හා නාරිවේද වෛද්‍ය සෙයිගු සියාබ්දීන් මොහොමඞ් සාෆිට එරෙහිව අද දිනයේත් පැමිණිල 51ක් ලැබී තිබෙනවා. කුරුණෑගල ශික්ෂණ රෝහලේ ප්‍රකාශකයෙක් නෙත් නිවුස් වෙත පැවසුවේ ඔහුට එරෙහිව මේවනවිට ලැබී ඇති මුළු පැමිණිලි සංඛ්‍යාව 391ක් බවයි. වෛද්‍ය මොහොමඞ් සාෆිට එරෙහිව අද (01) දිනයේ පැමිණිලි කිරීමට පැමිණි මව්වරුන් කිහිපදෙනෙකු මෙලෙස අදහස් පළ කළා. ,,,,මේ අතර පාර්ලිමේන්තු මන්ත්‍රී විමල් වීරවංශ අද පෙරවරුවේ කුරුණෑගල ශික්ෂණ රෝහලේ නිරීක්ෂණ චාරිකාවක නිරත වුණා. එහිදී එම රෝහල වෙත වෛද්‍ය මොහාමඞ් සාෆිට එරෙහිව පැමිණි මව්වරුන් සමග ද මන්ත්‍රීවරයා කතාබහක නිරත වුණා. මේ, අනතුරුව මාධ්‍ය වෙත අදහස් දැක්වූ පාර්ලිමේන්තු මන්ත්‍රී විමල් වීරවංශ. ,,,,මෙම සිද්ධිය පිළිබඳ සෙවීමට ජනාධිපතිවරයා විසින් ස්වාධීන කමිටුවක් පත් කළ යුතු බවයි පාර්ලිමේන්තු මන්ත්‍රී විමල් වීරවංශ මෙහිදී වැඩිදුරටත් සඳහන් කළේ."}
{"title":"යාපනයේ පිපිරීමක් : හමුදා සෙබලෙක් ජිවිතක්ෂයට","authors":["දිනුක් හේවාවිතාරණ "," මාධව කුලසුරිය "],"date":{"year":"2019","month":"06","date":"01"},"views":"27248","content":"යාපනය, පලාලි හි වාසවිලාන් ප්‍රදේශයේදී අද (01) සවස සිදුවු පිපිරීමකින් යුධ හමුදා සාමාජිකයෙකු ජිවිතක්ෂයට පත්ව තවත් හමුදා සාමාජිකයින් දෙදෙනෙකු තුවාල ලබා ඇති බව වැඩ බලන යුධ හමුදා මාධ්‍ය ප්‍රකාශයක මේජර් ජෙනරාල් රොෂාන් සෙනවිරත්න සදහන් කර සිටිනවා.,,සිද්ධියෙන් තුවාල ලැබූවන් යාපනය රෝහල වෙත ඇතුළත් කොට ඇති බව ආරක්ෂක අංශ සදහන් කර සිටියා. වැඩබලන හමුදා මාධ්‍ය ප්‍රකාශකවරයා සදහන් කර සිටියේ සිදුවීම සම්බන්ධයෙන් මේ වන විට වැඩිදුර විමර්ශන සිදුකරමින් පවතින බවයි."}
{"title":"මාස 3 කට පසු ශ්‍රී ලන්කන් ගුවන් යානයක් අද පකිස්තානයට","authors":["ටී කේ ජී කපිල"],"date":{"year":"2019","month":"06","date":"01"},"views":"1921","content":"මාස 03කට පසු ශ්‍රී ලන්කන් ගුවන් යානයක් පකිස්තානයේ කරච්චි නුවර බලා අද (01) දහවල් පිටත්ව ගියා. පකිස්තානය සහ ඉන්දියාව අතර ඇතිවූ යුදමය වාතාවරණය නිසා ඉකුත් පෙබරවාරි මස 27වනදා සිට ශ්‍රී ලංකාව සහ පකිස්තානය අතර ඍජු ගුවන් ගමන් ක්‍රියාත්මක වූයේ නැහැ.,,ඒ අනුව අද දහවල් 12.20 ට ශ්‍රී ලන්කන් ගුවන් සේවයට අයත් ඒ 320 එයාර් බස් වර්ගයේ ගුවන් යානයක්, මගීන් 166 දෙනෙකු සහ කාර්යය මණ්ඩල සාමාජිකයින් 08දෙනෙකු සමග පකිස්තානයේ කරච්චි නුවර බලා පිටත්ව ගිය බවයි නෙත් නිවුස් කටුනායක ගුවන් තොටුපළ වාර්තාකරු පැවසුවේ."}
{"title":"කොළඹ බන්ධනාගාර රැඳවියන් පිරිසක් වටරැකට ගෙන යාමේ සුදානමක් ","authors":["නිශාන් ද සිල්වා"],"date":{"year":"2019","month":"06","date":"01"},"views":"1766","content":"කොළඹ බන්ධනාගාරයන්හි රැදවූවන් පිරිසක් වටරැක බන්ධනාගාරයට රැගෙන යාමට බන්ධනාගාර දෙපාර්තමේන්තුවේ අවධානය යොමුවී තිබෙනවා. වැලිකඩ, කොළඹ රිමාන්ඞ් සහ මැගසින් බන්ධනාගාරවල මේ වනවිට රැදවූවන් සීමාව ඉක්මවා රදවා සිටින බවයි බන්ධනාගාර ආරංචි පැවසුවේ. එම බන්ධනාගාරවල එක් බන්ධනාගාරයක රදවා තැබීමට ඉඩපහසුකම් ඇත්තේ රැදවූවන් 800 කට පමණ වුවද මේ වනවිට එක් බන්ධනාගාරයක රැදවුවන් 1800 කට වැඩි සංඛ්‍යාවක් රදවා සිටිනවා. ,,ඊට විකල්පයක් ලෙස වටරැක බන්ධනාගාරයේ අක්කර 38 ක භූමි භාගයක නව ගොඩනැගිලි ඉදිකිරීමටයි සැලසුම් කර ඇත්තේ. කොළඹ බන්ධනාගාරවල මුළු භූමි ප‍්‍රමාණයද අක්කර 38 ක් වනවා. මේ වනවිට වටරැක බන්ධනාගාරයේ රදවා සිටින රැදවූවන් ගණන 180 ක් පමණ වන බවයි බන්ධනාගාර ආරංචි පැවසුවේ. ,,ඒ අනුව එම බන්ධනාගාරයේ අක්කර 38 ක භූමියේ ප‍්‍රථමයෙන් එක් ගොඩනැගිල්ලක් සාදා කොළඹ බන්ධනාගාරවල රැදවුවන් 800 ක් පමණ යෙදවීමටයි තීරණය වී ඇත්තේ. අවිස්සාවේල්ල, හෝමාගම, කඩුවෙල සහ ගංගොඩවිල අධිකරණවල නඩු පවතින රැදවුවන් එහි රදවා තැබීමට නියමිතයි. ඉදිකිරීම් කටයුතු සදහා ඇස්තමේන්තු කර ඇති මුදල රුපියල් මිලියන 1,186 වන අතර ඒ සදහා අමාත්‍ය මණ්ඩලයේ අනුමැතිය කඩිනමින් ලබා ගන්නා බවයි බන්ධනාගාර ආරංචි පැවසුවේ. ,,එම ඉදිකිරීම් වසර දෙකක් තුළ අවසන් කර කොළඹ බන්ධනාගාරවල රදවා සිටින රැදවුවන් පිරිසක් වටරැක බන්ධනාගාරයේ රදවා තැබීමට නියමිතයි. දෙවන අදියර යටතේ තවත් ගොඩනැගිලි කිහිපයක් සාදා ඉතිරි රැදවුවන්ද වටරැක බන්ධනාගාරයට රැගෙන යාමට අදහස් කරන බව බන්ධනාගාර ආරංචි පැවසුවා."}
{"title":"ශ්‍රී ලංකාව ලෝක කුසලානයේ පළමු තරගය පරදී","authors":["දිනුක් හේවාවිතාරණ"],"date":{"year":"2019","month":"06","date":"01"},"views":"4207","content":"ලෝක කුසලාන ක්‍රිකට් තරගාවලියේ ශ්‍රී ලංකාව සහභාගී වූ පළමු තරගය අද පරාජයට පත්වුණා. ඒ නවසීලන්තය හමුවේ කඩුළු 10කින්. කාඩිෆ්හි පැවැති මෙම තරගයේ පළමුව පන්දුවට පහරදුන් ශ්‍රී ලංකා කණ්ඩායම පන්දුවාර 29.2ක් අවසානයේ සියල්ලන් දැවී රැස් කළේ ලකුණු 136ක් පමණයි. නවසීලන්ත කණ්ඩායම කිසිවෙකු නොදැවී එම ඉලක්කය පසුකර යාමට සමත්වුණා.,,නවසීලන්ත ආරම්භක පිතිකරුවන් යුගල ඒ සඳහා වැය කළේ පන්දුවාර 16.1ක් පමණයි. එහිදී වේගවත් ඉනිමක් ක්‍රීඩා කළ මාටින් ගප්ටිල් පන්දු 51කදී නොදැවී රැස් කළ ලකුණු සංඛ්‍යාව 73ක්. කොලින් මුන්රෝ පන්දු 47කදී නොදැවී ලකුණු 58ක් රැස් කළා.,,තරගයේ වීරයා ලෙස සම්මාන දිනා ගත්තේ ලකුණු 24කට කඩුළු 03ක් දවා ගත් මැට් හෙන්රි. ලෝක කුසලාන ක්‍රිකට් තරගාවලියේ ශ්‍රී ලංකාව සහභාගී වන මීලග තරගය ලබන 04වනදා ඇෆ්ගනිස්තානයට එරෙහිව කාඩිෆ්හිදී පැවැත්වීමට නියමිතයි. ,,...............................................................,,නවසීලන්ත වේග පන්දු හමුවේ ශ්‍රී ලංකා පිල කඩා වැටෙයි,,(01-06-2019 16:13),,ලෝක කුසලාන ක්‍රිකට් තරගාවලියේ ශ්‍රී ලංකාව සහ නවසීලන්තය අතර තරගය කාඩිෆ්හිදී දැන් පැවැත්වෙනවා. නවසීලන්ත කණ්ඩායමේ ඇරයුමෙන් පළමුව පන්දුවට පහරදෙන ශ්‍රී ලංකා කණ්ඩායම මීට නෝබෝ වේලාවකට පෙර පන්දුවාර 15ක් අවසානයේ කඩුළු 05 දැවී ලකුණු 59ක් ලබා සිටියා. ,,ශ්‍රී ලංකා ඉනිමේ මුල් කඩුළු 03 බිඳ වැටුණේ ලකුණු 46ක් තුළයි. පළමු පන්දුවාරයේ දෙවන පන්දුවේදී ලකුණු 04ක් ලබා සිටි ලහිරු තිරිමාන්න දැවී ගියා. ලකුණු අතරට පිවිසෙමින් සිටි කුසල් ජනිත් පෙරේරාගේ ඉනිම නිමා වූයේ ලකුණු 29කටයි. කුසල් මෙන්ඩිස් ලකුණු නොලබා දැවී ගියා. එම කඩුළු 03ම දවා ගත්තේ නවසීලන්ත වේග පන්දු යවන ක්‍රීඩක මැට් හෙන්රි විසින්. ධනංජය ද සිල්වා ලකුණු 04කට දවා ගැනීමට ලොකී ෆර්ගියුසන් සමත් වුණා. ,, ,,............................................,,නවසීලන්තය මුලින් පන්දුව අතට ගනියි ,,ශ්‍රී ලංකාව සමග අද (01) එංගලන්තයේ කාඩිෆ් හිදී පැවැත්වෙන තරගයේ කාසියේ වාසිය දිනා ගැනීමට නවසීලන්ත නායක කේන් විලියම්සන් සමත් විය. අද පැවැත්වෙන තරගයේදී නවසීලන්ත කණ්ඩායමේ වේග පන්දු යවන්නෙක් වන ටීම් සවුති සහ හෙන්රි නිකලස් අබාධයකට ලක්වීම හේතුවෙන් ක්‍රීඩා නොකරන බවයි වාර්තා වන්නේ.,,ශ්‍රී ලංකා කණ්ඩායමේ වේග පන්දු ක්‍රීඩක නුවන් ප්‍රදීප් අද තරගයට ක්‍රීඩා නොකරන බව සදහන්.,,ශ්‍රී ලංකා කණ්ඩායම් : දිමුත් කරුණාරත්න , ලහිරු තිරිමාන්න, කුසල් මෙන්ඩිස්, කුසල් පෙරේරා, ඇන්ජලෝ මැතිව්ස්, ධනන්ජය ද සිල්වා, තිසර පෙරේරා, ජිවන් මෙන්ඩිස්, ඉසුරු උදාන, ලසිත් මාලිංග සහ සුරංග ලක්මාල්"}
{"title":"රතන හිමියන්ගේ ඉල්ලීම් කඩිනමින් ඉටු කරන්නැයි ජාතික සංඝ සම්මේලනයෙන් ප්‍රකාශයක්","authors":["කමල් සුරවීර - මහනුවර"],"date":{"year":"2019","month":"06","date":"01"},"views":"3091","content":"අඛණ්ඩ උපවාසයක නිරත පූජ්‍ය අතුරලියේ රතන හිමියන්ගේ ඉල්ලීම්වලට රටේ නායකයින් කඩිනම්  අවධානය යොමු කළයුතු බව ජාතික සංඝ සම්මේලනය පවසනවා. එහි සභාපති පූජ්‍ය ලියන්වෙල ශාසනරතන හිමියන් පැවසුවේ රතන හිමියන් ආරම්භ කර ඇති සටනට මහා සංඝරත්නය ඇතුළු සියලු දෙනා සහාය දැක්විය යුතු බවයි. මහනුවරදී මාධ්‍ය වෙත අදහස් දක්වමින් උන්වහන්සේ මේ බව කියාසිටියා."}
{"title":"ලෝක කුසලාන‍යේ මුල්ම වරට පිටියට පිවිසීමට ශ්‍රී ලංකාව සුදානම්","authors":["සමන්ත කුමාර"," කසුන් කැළුම්"],"date":{"year":"2019","month":"06","date":"01"},"views":"2067","content":"ලෝක කුසලාන කි‍්‍රකට් තරගාවලියේ ශී‍්‍ර ලංකා කණ්ඩායම සහභාගි වන පළමු තරගය කාර්ඩිෆ් හිදි අද පස්වරුවේ පැවැත්වෙනවා. ,,ඒ නවසීලන්ත කණ්ඩායමට එරෙහිවයි. මෙරට වේලාවෙන් පස්වරු 3ට පමණ එම තරගය ආරම්භ වීමට නියමිතයි. ශී‍්‍ර ලංකාව සහ නවසීලන්තය අතර මේ දක්වා ලෝක කුසලාන තරග 10 ක් පවත්වා තිබෙනවා. ඉන් තරග 6 ක් ජයගෙන ඇත්තේ ශී‍්‍ර ලංකා කණ්ඩායමයි. නවසීලන්තය අනෙක් තරග 4 ජයගෙන තිබෙනවා. ලෝක එක්දින ශ්‍රේණිගත කිරීම් අනුව නවසීලන්ත කණ්ඩායම 4 වන ස්ථානයේ පසුවන අතර ශී‍්‍ර ලංකාව පසුවන්නේ 9 වන ස්ථානයේයි.,,මේ අතර මෙවර ලෝක කුසලාන කි‍්‍රකට් තරගාවලියට එක්වන කණ්ඩායම් අතරින් වැඩිම වයස් සාමාන්‍යයක් ඇති කණ්ඩායම ශී‍්‍ර ලංකාවයි. අද තරගය සම්බන්ධයෙන් ශී‍්‍ර ලංකා කණ්ඩායමේ දිමුත් කරුණාරත්න කාර්ඩිෆ්හි පැවති මාධ්‍ය හමුවකදී මෙලෙස අදහස් පළ කළා.,,,,එංගලන්තයේ පවතින කාලගුණයෙන් එල්ල විය හැකි අභියෝගයන්ටද මුහුණදීමට සිය කණ්ඩායම සූදානම් බවයි නායක දිමුත් කරුණාරත්න වැඩිදුරටත් කියාසිටියේ."}
{"title":"පාර්ලිමේන්තු තේරීම් කාරක සභාවේ සිදුවන දෙයක් ගැන විපක්ෂයෙන් චෝදනා","authors":["සමන්ත කුමාර","සජිත් තිලකරත්න"],"date":{"year":"2019","month":"06","date":"01"},"views":"1562","content":"පාස්කු ඉරිදා ප‍්‍රහාරය සම්බන්ධයෙන් සොයා බැලීමට පත් කළ විශේෂ පාර්ලිමේන්තු කාරක සභාවේදී සිදුවන්නේ ආණ්ඩුවේ නායකයින් දෙදෙනාගේ බලඅරගලයේ කොටසක් පමණක් බව පාර්ලිමේන්තු මන්තී‍්‍ර ඩලස් අලහප්පෙරුම පවසනවා. ,,අපේ‍්‍රල් 21 ප‍්‍රහාරය සම්බන්ධයෙන් නිසි සොයා බැලීමක් හෝ නව නීතිි ගෙන ඒම පිළිබද සාකච්ඡාවක් එහිදී සිදුවනු ඇතැයි අපේක්‍ෂා කළ නොහැකි බවයි මන්තී‍්‍රවරයා පෙන්වා දුන්නේ. ,, ,,,,ජාතික ආරක්‍ෂාව හේතුවෙන් පාර්ලිමේන්තුවේදී පවා අනාවරණ නොකෙරෙන කරුණු එම කාරක සභාවේදී හෙළි කෙරෙන්නේ කෙසේ දැයි මන්තී‍්‍රවරයා මෙහිදී ප‍්‍රශ්න කළා."}
{"title":"නියෝමාල් රංගජීවට වෙඩි තැබුවේ සිය අණින් බවට මදූෂ් පිළිගනියි","authors":["හේමන්ත කහවලගේ"],"date":{"year":"2019","month":"06","date":"01"},"views":"3734","content":"අපරාධ පරීක්‍ෂණ දෙපාර්තමේන්තුව භාරයේ සිටින පාතාල නායක මාකදුරේ මදූෂ් තමන් මෙහෙය වූ අපරාධ කිහිපයක් පිළිබද තොරතුරු අනාවරණ කර තිබෙනවා. ,,ඒ අනුව පාතාල සාමාජිකයෙකු වූ සමයං නමැත්තා ගමන් ගත් බන්ධනාගාර බස් රථයට කළුතර එතනමඩල ප‍්‍රදේශයේදී වෙඩි තැබීමේ සිද්ධිය තමන් විසින් මෙහෙය වූ බව මදූෂ් විසින් පිළිගෙන ඇති බවයි වාර්තා වුණේ. ,,පොලිස් පරීක්‍ෂක නියොමාල් රංගජීව ඇතුළු පොලිස් මත්ද්‍රව්‍ය නාශක කාර්යාංශයේ නිලධාරීන් පිරිසකට පිළියන්දල ප‍්‍රදේශයේදී වෙඩි තැබීමේ සිද්ධියද තමන් මෙහෙය වූ බව මදූෂ් පිළිගෙන ඇතැයි වැඩිදුරටත් වාර්තා වුණා."}
{"title":"සාෆිට එරෙහි පැමිණිලි 400 ඉක්මවයි - විශේෂ කමිටුවක් පත් කරන්නැයි ඉල්ලීමක්","authors":["දිල්ෂාන් තුෂාර"],"date":{"year":"2019","month":"06","date":"01"},"views":"1788","content":"සිසේරියන් සැත්කම් අතරතුර කාන්තාවන් වන්ද්‍යකරණය කළ බවට චෝදනා එල්ල වී සිටින වෛද්‍ය සෙයිගු සියාබ්දීන් මොහොමඩ් සාෆි සම්බන්ධයෙන් විමර්ශනය කිරීම සදහා විශේෂ මණ්ඩලයක් පත් කරන්නැයි ජනාධිපතිවරයාගෙන් යළි ඉල්ලා සිටින බව කුරුණෑගල රෝහල සුරැුකීමේ සංවිධානය පවසනවා. ,,එහි සාමාජික කුරුණෑගල ශික්‍ෂණ රෝහලේ රජයේ වෛද්‍ය නිලධාරීන්ගේ සංගමයේ ලේකම් වෛද්‍ය ඉන්දික රත්නායක පැවසුවේ එම ඉල්ලීම ඉටු නොවුණහොත් ලබන සතිය තුළ වෘත්තීය කි‍්‍රයාමාර්ගයක් ආරම්භ කරන බවයි.,,,,මේ අතර සැකකාර වෛද්‍යවරයා සම්බන්ධයෙන් අද දිනයේද කුරුණෑගල ශික්‍ෂණ රෝහල වෙත පැමිණිලි 40 ක් ලැබී තිබෙනවා. ඒ අනුව සැකකාර වෛද්‍යවරයාට එරෙහිව ලැබී ඇති පැමිණිලි ගණන 400 ඉක්මවා ඇති බවයි නෙත් නිවුස් වාර්තාකරු පැවසුවේ."}
{"title":"රතන හිමි තවමත් උපවාසයේ - සෞඛ්‍ය තත්ත්වය අයහපත් අතට","authors":["සමන්ත කුමාර","දිල්ෂාන් තුෂාර","රවීන්ද්‍ර චන්ද්‍රලාල්"],"date":{"year":"2019","month":"06","date":"01"},"views":"4616","content":"අමාත්‍ය රිෂාඩ් බදියුදීන් සහ අසාද් සාලි, එම්. ඒ. එල්. එම් හිස්බුල්ලා යන ආණ්ඩුකාරවරුන් එම තනතුරුවලින් ඉවත් කරන්නැයි ජනාධිපතිවරයාට බලකරමින් පූජ්‍ය අතුරලියේ රතන හිමියන් ආරම්භ කර ඇති උපවාසය තවදුරටත් කි‍්‍රයාත්මක වනවා.,,ඊයේ පෙරවරුවේ එම උපවාසය ආරම්භ කළ උන්වහන්සේ මේ දක්වා ආහාර නොගෙන සිටීම හේතුවෙන් උන්වහන්සේගේ සෞඛ්‍ය තත්ත්වය ක‍්‍රමයෙන් පිරිහෙමින් පවතින බවයි නෙත් නිවුස් වාර්තාකරු පැවසුවේ. ඒ පිළිබද වැඩිදුර තොරතුරු නෙත් නිවුස් මහනුවර වාර්තාකරු කමල් සුරවීරගෙන්.,,,,මේ අතර පූජ්‍ය අතුරලියේ රතන හිමියන්ට සහාය පළ කරමින් ඒකාබද්ධ විපක්‍ෂය හා එක්ව සිටින ද්‍රවිඩ ජාතික සන්ධාන පාර්ලිමේන්තු මන්තී‍්‍ර එස් වියලේන්ද්‍රන්ද අද උපවාසයක් ආරම්භ කළා. ඒ, මඩකලපුව ගාන්ධි උද්‍යානයේදීයි. ,,මේ අතර පූජ්‍ය අතුරලියේ රතන හිමියන් ආරම්භ කර ඇති උපවාසය සම්බන්ධයෙන් පිවිතුරු හෙළ උරුමයේ නායක පාර්ලිමේන්තු මන්තී‍්‍ර උදය ගම්මන්පිල මෙලෙස අදහස් පළ කළා.,,,,එක්සත් ජාතික පක්‍ෂ පාර්ලිමේන්තු මන්තී‍්‍ර විජේපාල හෙට්ටිආරච්චි ගාල්ලේ පැවති මාධ්‍ය හමුවකදි පූජ්‍ය අතුරලියේ රතන හිමියන් ආරම්භ කර ඇති උපවාසය සම්බන්ධයෙන් අදහස් දැක්වූයේ මෙලෙසයි.,,,,එහිදී වැඩිදුරටත් අදහස් දැක්වූ පාර්ලිමේන්තු මන්තී‍්‍ර විජේපාල හෙට්ටිආරච්චි."}
{"title":"බදුල්ල රෝහලේ වර්ජනයක්","authors":["පාලිත ආරියවංශ"],"date":{"year":"2019","month":"06","date":"01"},"views":"1865","content":"බදුල්ල මහරෝහලේ කණිෂ්ඨ සේවකයන් වැඩවර්ජනයක් ආරම්භ කර තිබෙනවා. ,,ඒ, එම රෝහලේ වෛද්‍යවරයෙකු කණිෂ්ඨ සේවකයෙකුට බැණ තර්ජනය කළේ යැයි කියන සිද්ධියකට විරෝධය පළ කරමින්. ,,මේ සම්බන්ධයෙන් රෝහල් අධ්‍යක්‍ෂවරයාටද පැමිණිලි කර ඇතත් විසදුමක් නොලැබුණු බැවින් වර්ජන කි‍්‍රයාමාර්ගයකට එළඹුණු බව එම රෝහලේ කණිෂ්ඨ සේවකයන් පවසනවා."}
{"title":"යෝජිත ගිවිසුම් වලට විරෝධය පා ආගමික නායකයන් එක්වීම පැසසුමට ","authors":["සමන්ත කුමාර","දිල්ෂාන් තුෂාර"],"date":{"year":"2019","month":"06","date":"01"},"views":"1787","content":"රටට අහිතකර ගිවිසුම් පැරදවීමට සියළු පාර්ශව ආගමික නායකයන් හා එක්විය යුතු බව පිවිතුරු හෙළ උරුමය පවසනවා. එහි නායක පාර්ලිමේන්තු මන්තී‍්‍ර උදය ගම්මන්පිල මේ බව කියාසිටියේ රටට අහිතකර ගිවිසුම්වලට විරුද්ධවීමට මල්වතු, අස්ගිරි පාර්ශවවල නාහිමිවරුන් සහ මැල්කම් කාදිනල් රංජිත් හිමිපාණනන් ඊයේ (31) ගනු ලැබූ ඒකාබද්ධ තීරණය සම්බන්ධයෙන් අදහස් පළ කරමින්.,,,,ඊයේ (31) පැවති එම සාකච්ඡාවේදි තීරණය කෙරුණේ වෙනත් රටක හමුදාවකට රටට ඇතුළුවීමට හෝ කදවුරු බැදීමට අවකාශ සලසන හා විදේශිකයන්ට ශී‍්‍ර ලංකා භූමිය අවශ්‍ය පරිදි භාවිත කළ හැකි කිසිදු ගිවිසුමකට එළඹෙනවාට තරයේ විරුද්ධවීමටයි. ,,රටේ ස්වාධීනත්වයට බලපාන යම් යම් ගිවිසුම්වලට එළඹෙන්නේ නම් පොදු මහජන මතය විමසා එය කළයුතු බවද උන්වහන්සේලා අවධාරණය කළා. මේ සම්බන්ධයෙන් ජනතා විමුක්ති පෙරමුණේ පාර්ලිමේන්තු මන්තී‍්‍ර බිමල් රත්නායකද අදහස් පළ කළා.,,,,එක්සත් ජාතික පක්‍ෂය වෙනුවෙන් අදහස් දැක්වු පාර්ලිමේන්තු මන්තී‍්‍ර කාවින්ද ජයවර්ධන."}
{"title":"උපවාසයේ නිරත රතන හිමියන් හමුවීමට එස් බී පැමිණේ","authors":["කමල් සුරවීර"," දිල්ෂාන් තුෂාර"],"date":{"year":"2019","month":"06","date":"01"},"views":"2675","content":"අමාත්‍ය රිෂාඞ් බදියුදීන් සහ අසාද් සාලි, එම්. ඒ. එල්. එම් හිස්බුල්ලා යන ආණ්ඩුකාරවරුන් එම තනතුරුවලින් ඉවත් කරන්නැයි ජනාධිපතිවරයාට බලකරමින් පූජ්‍ය අතුරලියේ රතන හිමියන් ආරම්භ කර ඇති උපවාසය අද දෙවන දිනටත් කි‍්‍රයාත්මක වනවා. ,,උන්වහන්සේ ඊයේ පෙරවරුවේ එම උපවාසය ආරම්භ කළේ මහනුවර ශී‍්‍ර දළදා මාළිගාව ඉදිරිපිටදීයි. පූජ්‍ය අතුරලියේ රතන හිමියන්ගේ ආරක්‍ෂාව වෙනුවෙන් පොලීසිය යොදවා ඇති අතර මහනුවර මහරෝහලේ වෛද්‍යවරුන් පැමිණ අවස්ථා කිහිපයකදී උන්වහන්සේගේ සෞඛ්‍ය තත්ත්වය පරීක්‍ෂා කර තිබෙනවා. ,,මේ අතර පූජ්‍ය අතුරලියේ රතන හිමියන් හමුවීමට පාර්ලිමේන්තු මන්තී‍්‍ර එස් බී දිසානායක ඊයේ රාති‍්‍රයේ උපවාසය පැවැත්වෙන ස්ථානයට පැමිණියා. ,,එහිදී මාධ්‍ය වෙත අදහස් දැක්වූ මන්ති‍්‍රවරයා කියාසිිටියේ පූජ්‍ය අතුරලියේ රතන හිමියන්ගේ ඉල්ලීම් සම්බන්ධයෙන් ජනාධිපතිවරයා සමග සාකච්ඡා කරන බවයි."}
{"title":"සැක කටයුතු සිසේරියන් සැත්කම් පිළිබඳ බදුල්ල රෝහලටත් පැමිණිලි","authors":["හේමන්ත කහවලගේ","පාලිත ආරියවංශ"],"date":{"year":"2019","month":"06","date":"01"},"views":"3182","content":"සැක කටයුතු සිසේරියන් සැත්කම් සම්බන්ධයෙන් බදුල්ල මහ රෝහලටද පැමිණිලි ලැබී තිබෙනවා. පස්සර සහ ඇල්ල ප‍්‍රදේශවල කාන්තාවන් දෙදෙනෙකු බදුල්ල මහ රෝහලේ් අධ්‍යක්ෂවරයා වෙත එම පැමිණිලි ඉදිරිපත් කර ඇත්තේ ඊයේ (31) පස්වරුවේයි. ,,හිල්මි සාලි නමැති වෛද්‍යවරයෙකු විසින් සිදු කරන ලද සිසේරියන් සැත්කම් වලින් පසු තමන්ට දරු උපත් නැති වූ බවටයි එම කාන්තාවන් රෝහල් අධ්‍යක්ෂවරයා වෙත පැමිණිලි කර ඇත්තේ. ,,මේ අතර සැක කටයුතු සිසේරියන් සැත්කම් සිදුකළ බවට චෝදනාවට ලක්ව සිටින වෛද්‍ය සෙයිගු සියාබ්දීන් මොහොමඞ් සාෆි සම්බන්ධයෙන් අපරාධ පරීක්‍ෂණ දෙපාර්තමේන්තුව විමර්ශන සිදුකරනවා. කුරුණෑගල ශික්‍ෂණ රෝහලේ ප‍්‍රසව හා නාරිවේද විශේෂඥ වෛද්‍යවරයාගෙන් ඊට අදාළව අපරාධ පරීක්‍ෂණ දෙපාර්තමේන්තුව ප‍්‍රකාශයක්ද ලබාගෙන තිබෙනවා."}
{"title":"ලෝක කුසලානයේ ශ්‍රී ලංකාවේ පළමු තරගය අදයි - ජය ගැනීමට දිමුත් සුදානම්","authors":["කසුන් කැළුම්"," තරංග රුක්ෂාන් "],"date":{"year":"2019","month":"06","date":"01"},"views":"2293","content":"ලෝක කුසලාන කි‍්‍රකට් තරගාවලියේ ශී‍්‍ර ලංකා කණ්ඩායම සහභාගි  වන පළමු තරගය කාර්ඩිෆ්හිදි අද පැවැත්වෙනවා. ඒ නවසීලන්ත කණ්ඩායමට එරෙහිවයි. මෙම තරගය මෙරට වේලාවෙන් පස්වරු 3ට ආරම්භ වීමට නියමිතයි. ,,අද තරගය සදහා පවතින සූදානම පිළිබද ඊයේ පස්වරුවේ පැවති මාධ්‍ය හමුවකට එක්වෙමින් ශී‍්‍ර ලංකා කණ්ඩායමේ නායක දිමුත් කරුණාරත්න මෙලෙස අදහස් දැක්වූවා.,,,,අද තරගය පැවැත්වෙන තණ තීරුව සම්බන්ධයෙන් ද දිමුත් කරුණාරත්න අදහස් පළ කළා.,,,,දිමුත් කරුණාරත්න ලෝක කුසලාන කි‍්‍රකට් තරගාවලියක් සඳහා ශී‍්‍ර ලංකා පිලට නායකත්වය ලබාදෙන පළමු අවස්ථාව මෙය වනවා. ,,මේ අතර ලෝක කුසලාන කි‍්‍රකට් තරගාවලියේ තවත් තරගයක්  ඕස්ටේ‍්‍රලියාව හා ඇෆ්ගනිස්තානය අතර දිවා රාතී‍්‍ර තරගයක් ලෙස බි‍්‍රස්ටල්හිදී අද පැවැත්වීමට නියමිතයි."}
{"title":"ජනපති යලි දිවයිනට ","authors":["ටී.කේ.ජී.කපිල - කටුනායක "],"date":{"year":"2019","month":"06","date":"01"},"views":"1791","content":"ඉන්දීය අග්‍රාමාත්‍ය නරේන්ද්‍ර මෝදි මහතාගේ දෙවන පදවි ප්‍රාප්ත උළෙලට සහභාගීවීම සදහා පසුගිය මැයි 30 වෙනිදා එහි ගොස් සිටි ජනාධිපති මෛත්‍රීපාල සිරිසේන මහතා ඊයේ (31) රාත්‍රියේ දී යළිත් දිවයිනට පැමිණි බව අප නෙත් නිව්ස් වාර්තාකරු සදහන් කර සිටියා.,,ජනාධිපතිවරයා ඇතුළු දුත පිරිස ඊයේ රාත්‍රී 10.20 ට පමන ඉන්දියාවේ නවදිල්ලි නුවර සිට පැමිණි ශ්‍රී ලන්කන් ගුවන් සේවයේ UL-196 දරන ගුවන් යානයෙන් කටුනායක ගුවන් තොටුපළ වෙත පැමිණියා."}
{"title":"අවිශ්ක අවිනිශ්චිතයි : ඉසුරු උදාන නවසීලන්තයට එරෙහිව අද තරග බිමට - දිමුත් කරුණාරත්න (PHOTOS)","authors":["දිනුක් හේවාවිතාරණ "," කසුන් කැලුම් "],"date":{"year":"2019","month":"06","date":"01"},"views":"4935","content":"2019 ලෝක කුසලාන තරගාවලියේදී ශ්‍රී ලංකාව ක්‍රීඩා කරන පළමු තරගය එංගලන්තයේ කාඩිෆ් හිදී අද (01) පැවැත්වීමට නියමිතයි. ඒ නවසීලන්ත කණ්ඩායම සමගයි.,,නවසීලන්තය සමග පැවැත්වීමට නියමිත තරගයේ ආරම්භක පිතිකරු ලෙස ලහිරු තිරිමාන්න ක්‍රීඩා කිරීමට නියමිත බවයි නායක දිමුත් කරුණාරත්න සදහන් කර සිටියේ. අවිශ්ක ප්‍රනාන්දු නවසීලන්තය සමග පැවැත්වීමට නියමිත තරගයට ක්‍රීඩා කිරීම අවිනිශ්චිත බවයි ශ්‍රී ලංකා නායකයා මෙහිදී සදහන් කර සිටියේ. ස්කොට්ලන්තය සමග පැවති දෙවන එක්දින තරගයේදී අවිශ්ක ප්‍රනාන්දු ආබාධයකට ලක්වූවා. කෙසේ වුවත් ඔහුගේ තත්ත්වය මේ වන විට සුව අතට හැරී ඇති බවයි දිමුත් කරුණාරත්න සදහන් කර සිටියේ.,,මේ අතර අබාධයකට ලක්වු ඉසුරු උදාන නවසිලන්තය සමග පැවති තරගයේදී ක්‍රීඩා කිරීමට නියමිත බවයි ශ්‍රී ලංකා නායකයා සදහන් කර සිටියේ. ,,නායකයා ලෙස තරගය ආරම්භයේදී තමන්ට පීඩනයක් ඇති වුවත්, මිට පෙර නායකත්වය දැරූ ක්‍රීඩකයින් සිව්දෙනෙක් කණ්ඩායමේ සිටින බැවින් ඔවුන්ගේ සහය ඇතිව තමන්ට විශාල පිඩනයකින් තොරව ක්‍රීඩා කිරීමට හැකිවනු ඇති බවයි දිමුත් කරුණාරත්න සදහන් කර සිටියේ.,,ලෝක කුසලාන ක්‍රිකට් තරග ඉතිහාසයේ ශ්‍රී ලංකාව සහ නවසීලන්තය අතර මේ දක්වා තරග 10ක් පවත්වා ඇති අතර එහිදී තරග 06ක් ජය ගැනීමට ශ්‍රී ලංකා කණ්ඩායම සමත්ව තිබෙන අතර තරග 4ක් නවසීලන්තය විසින් ජයගෙන තිබෙනවා."}
{"title":"මෝදි නව කැබිනට් මණ්ඩලය පත් කරයි","authors":["සමන්ත කුමාර"],"date":{"year":"2019","month":"05","date":"31"},"views":"2779","content":"ඉන්දීය රජයේ නව අමාත්‍ය මණ්ඩලය අද පත් කෙරුණා. නව ආරක්ෂක අමාත්‍යවරයා ලෙස පත්කර ඇත්තේ රාජ්නාත් සිං. නිර්මලා සීතා රාමන් මුදල් අමාත්‍යවරයා ලෙස පත්කර තිබෙනවා. ස්වදේශ කටයුතු අමාත්‍යවරයා ලෙස පත්කර ඇත්තේ භාරතීය ජනතා පක්ෂයේ සභාපති අමිත් ෂා යි.,,හිටපු රාජතාන්ත්‍රික නිලධාරියෙකු වන සුබ්‍රමනියම් ජය ශන්කර් විදේශ කටයුතු අමාත්‍ය ධූරයට පත්කර තිබෙනවා. අභයාවකාශ හා න්‍යෂ්ඨික බලශක්ති අමාත්‍ය ධූරය අග්‍රාමාත්‍ය මෝදි විසින්ම හොබවනු ලබනවා."}
{"title":"රතන හිමි තවමත් සත්‍යග්‍රහයේ","authors":["සමන්ත කුමාර"],"date":{"year":"2019","month":"05","date":"31"},"views":"3814","content":"මහනුවර ශ්‍රි දළදා මාලිගය ඉදිරිපිට සත්‍යක්‍රියාවක නිරත වී සිටින පූජ්‍ය අතුරලියේ රතන හිමියන් හමු වීමට පාර්ලිමේන්තු මන්ත්‍රී එස්. බී දිසානායක අද (31) රාත්‍රියේ පැමිණ තිබෙනවා. අද උදෑසන සිට උන්වහ්නසේ නිරාහාරව සත්‍යක්‍රියාවක් ආරම්භ කළේ අමාත්‍ය රිෂාඞ් බදියුදීන් සහ අසාද් සාලි හා එම් එල් ඒ එම් හිස්බුල්ලා යන ආණ්ඩුකාරවරුන් එම ධූරයන්ගෙන් ඉවත් කරන ලෙස බලකරමින්. එහිදි උන්වහන්සේ මෙලෙස අදහස් දැක්වූවා.,,,,අදාල පිරිස ධූර වලින් ඉවත් කරන ලෙස බල කිරීමට හේතු වූ කරුණු ද මෙහිදි පැහැදිලි කෙරුණා."}
{"title":"විදේශිය හමුදා රටට ඇතුළු වන ගිවිසුම් වලට එරෙහිව මල්වතු අස්ගිරි පාර්ශව සහ කාදිනල් හිමිපාණන් එක්වෙයි","authors":["කමල් සුරවීර - මහනුවර"],"date":{"year":"2019","month":"05","date":"31"},"views":"4006","content":"වෙනත් කිසිම රටක හමුදාවකට ශ්‍රී ලංකා මාතෘ භූමියට ඇතුලු වීමට හෝ කඳවුරු බැදීමට අවකාශය සලසන හා ශ්‍රී ලංකා භූමිය විදේශිකයන්ට අවශ්‍ය පරිදි භාවිතා කළහැකි වන කිසිදු ගිවිසුමකට එළඹෙනවාට තරයේ විරුද්ධ වීමට මල්වතු අස්ගිරි පාර්ශව වල හිමිවරුන් සහ කාදිනල් හිමිපාණන් අතීරණයකට එළඹ තිබෙනවා. ඒ අස්ගිරි මහ විහාරයේ අද (31) පැවති සාකච්ඡාවකදීයි.,,රජය මගින් විදේශිය රටවල් හා සංවිධාන මෙන්ම ආයතන සමග රටේ ස්වාධීනත්වයට බලපාන යම් යම් ගිවිසුම් වලට එළඹෙන්නේ නම් පොදු මහජන මතය විමසා එය කලයුතු බවට තරයේ අවධාරණය කරන බවයි උන්වහන්සේලා නිකුත් කළ ඒකාබද්ධ නිවේදනයක දැක්වෙන්නේ. අස්ගිරි පාර්ශවයේ මහ නායක වරකාගොඩ ශ්‍රී ඥානරතන නා හිමි, මල්වතු පාර්ශවයේ අනුනායක දිඹුල්කුඹුරේ විමලධම්ම නා හිමි, අගරදගුරු මැල්කම් රංජිත් කාදිනල් හිමිපාණන් සහ මල්වතු අස්ගිරි පාර්ශව වල තවත් හිමිවරුන් කිහිප දෙනෙකුගේ අත්සනින් එම ඒකාබද්ධ නිවේදනය නිකුත් කර තිබෙනවා."}
{"title":"වෛද්‍ය සාෆි ගැන කුරුණෑගල රෝහලට පැමිණිලි 386ක්","authors":["සමන්ත කුමාර"],"date":{"year":"2019","month":"05","date":"31"},"views":"9","content":"සැක සහිත සිසේරියන් සැත්කම් කළ බවට චෝදනාවට ලක්ව සිටින වෛද්‍ය සෙයිගු සියාබ්දීන් මොහොමඞ් සාෆි සම්බන්ධයෙන් කුරුණෑගල ශික්ෂණ රෝහලට ලැබී ඇති පැමිණිලි ගණන 386 ක් දක්වා ඉහළ ගොස් තිබෙනවා. අද (31) පැවැති මාධ්‍ය හමුවකදී කුරුණෑගල ශික්ෂණ රෝහලේ රජයේ වෛද්‍ය නිලධාරීන්ගේ සංගමයේ ලේකම් ඉන්දික රත්නායක මේ බව කියා සිටියා.,,,,පැමිණිලි ඉදිරිපත් කිරීම සඳහා කුරුණෑගල ශික්ෂණ රෝහල වෙත පැමිණි මව්වරුන් කිහිප දෙනෙකු මාධ්‍ය වෙත අදහස් දැක්වූයේ මෙලෙසයි. ,,,,මේ අතර වෛද්‍ය සෙයිගු සියාබ්දීන් මොහොමඞ් සාෆිට විරෝධය පළ කරමින් දඹුල්ල නගරයේ අද විරෝධතාවක් පැවත්වුණා. සැකකාර වෛද්‍යවරයාට එරෙහිව සිදු කරන පරීක්ෂණ බලපෑම් වලින් තොරව ස්වාධීනව සිදුකරන ලෙසයි විරෝධතාකරුවන් ඉල්ලා සිටියේ."}
{"title":"ශ්‍රී ලංකාවට අවශ්‍ය ඕනෑම සහයෝගයක් ලබා දෙනවා : අගමැති මෝදී, ජනපතිට කියයි ","authors":["සමන්ත කුමාර"],"date":{"year":"2019","month":"05","date":"31"},"views":"1584","content":"ශ්‍රී ලංකාවට අවශ්‍ය ඕනෑම සහයක් ලබාදීමට සූදානම් බව ඉන්දීය අග්‍රාමාත්‍ය නරේන්ද්‍ර මෝදි පවසනවා. ඉන්දියාවේ සංචාරයක නිරත ජනාධිපති මෛත්‍රීපාල සිරිසේන මහතා අද (31) පෙරවරුවේ ඉන්දීය අග්‍රාමාත්‍ය නරේන්ද්‍ර මෝදි හමුවූ අවස්ථාවේදී ඔහු මේ බව ප්‍රකාශ කර තිබෙනවා.,,එහිදී නායකයින් දෙපළ අතර දෙරටටම වැදගත් කරුණු කිහිපයක් සම්බන්ධයෙන් ද්විපාර්ශ්වික සාකච්ඡා පැවැත්වූ බවයි ඉන්දීය මාධ්‍ය පැවසුවේ. ඉන්දීය අග්‍රාමාත්‍ය නරේන්ද්‍ර මෝදිගේ දෙවන පදවි ප්‍රාප්ති උත්සවයට සහභාගී වීම සඳහා විශේෂ ආරාධනයකට අනුව ජනාධිපති මෛත්‍රීපාල සිරිසේන මහතා ඉන්දියාව බලා පිටත්ව ගියේ ඊයේ (30) දිනයේයි."}
{"title":"විශේෂ කාරක සභාව මාධ්‍යට විවෘත කිරීම ජාතික ආරක්ෂාවට බාධාවක් නොවේ - ආණ්ඩුව කියයි","authors":["මහේෂ් චතුරංග "],"date":{"year":"2019","month":"05","date":"31"},"views":"1902","content":"පාස්කු ඉරිදා ප්‍රහාරය සම්බන්ධයෙන් සොයා බැලීමට පත්කළ පාර්ලිමේන්තු විශේෂ කාරක සභාව, ජාතික ආරක්ෂාවට අගතියක් වන ලෙස ක්‍රියා කළ බවට එල්ල වන චෝදනා ප්‍රතික්ෂේප කරන බව එම කමිටුවේ සාමාජිකයින් පවසනවා. අරලියගහ මන්දිරයේ අද (31) පැවැති මාධ්‍ය හමුවකදී පාර්ලිමේන්තු මන්ත්‍රී ආචාර්ය ජයම්පති වික්‍රරත්න ඒ පිළිබඳ කරුණු දැක්වූයේ මෙලෙසයි. ,,,,කාරක සභාව හමුවේ සාක්ෂි  ලබා  දීමට ප්‍රධාන නිලධාරීන් කැදවන අවස්ථා මාධ්‍ය මගින් ප්‍රසිද්ධියට පත් කිරීම ජාතික ආරක්ෂාවට තර්ජනයක් නොවන බවද පාර්ලිමේන්තු මන්ත්‍රී ආචාර්ය ජයම්පති වික්‍රරත්න මෙහිදී කියා සිටියා. ,,,,මෙම කාරක සභාවේ සාමාජිකයෙකු වන පාර්ලිමේන්තු මාන්ත්‍රී ආශු මාරසිංහ ද මෙම මාධ්‍ය හමුවේදී අදහස් පළ කළා. ,,,,මෙහිදී මාධ්‍යවේදීන් නැගූ ප්‍රශ්න කිහිපයකට පාර්ලිමේන්තු මන්ත්‍රී ආචාර්ය ජයම්පති වික්‍රරත්න ප්‍රතිචාර දැක්වූයේ මෙලෙසයි."}
{"title":"ජනාධිපතිවරණය දෙසැම්බර් 07 වෙනිදා - ජනාධිපති ඉන්දියාවේදී ප්‍රකාශ කරයි ","authors":["දිනුක් හේවාවිතාරණ"],"date":{"year":"2019","month":"05","date":"31"},"views":"4637","content":"ජනාධිපතිවරණය ලබන දෙසැම්බර් මස 07 වෙනිදා පැවැත්වීමට නියමිතව ඇති නමුත් මේ දක්වා කිසිදු දේශපාලන පක්ෂයක් සිය ජනාධිපතිවරණය අපේක්ෂකයින් නම් කර නැති බව ජනාධිපති මෛත්‍රිපාල සිරිසේන මහතා ඉන්දියාවේ නව දිල්ලි හිදී ප්‍රවෘත්ති සාකච්ජාවකට එක්වෙමින් ප්‍රකාශ කර සිටිනවා. ,,\" මේ දක්වා කිසිදු ජනාධිපතිවරණ අපේක්ෂකයෙක් සම්බන්ධයෙන් ප්‍රකාශයට පත් කර නැති නිසාතමන්ද ඒ පිළිබඳව ඉක්මන් වෙන්නේ නැති බව\" ජනාධිපතිවරයා මෙම මාධ්‍ය හමුවේදී ප්‍රකාශ කල බවයි ඉන්දීය මාධ්‍ය වාර්තා කර සිටියේ.,,\" ඉන්දීය අගමැතිවරයාගේ ශ්‍රී ලංකා සංචාරය ලබන ජුනි මස 09 වෙනිදා ආරම්භ වීමට නියමිතයි. ඔහුගේ පැමිණීම සිදුවන තෙක් අප බලා සිටිනවා\" යැයි ජනාධිපතිවරයා මෙහිදී සදහන් කර සිටියා.,,අප්‍රේල් මස 21 වෙනිදා සිදුවූ පාස්කු ප්‍රහාරය සම්බන්ධයෙන් අදහස් දැක්වූ ජනාධිපතිවරයා දකවා සිටියේ මෙවන් අදහසක්, ,,\" මෙම ප්‍රහාරය එල්ලවන අවස්ථාවේදී මම සිටියේ සිංගප්පුරුවේ. ඉන්දියානු බුද්ධි අංශ විසින් අප්‍රේල් මස 04 වෙනිදා මෙම ප්‍රහාරය සම්බන්ධයෙන් අපිට සවිස්තර වාර්තාවක් ලබාදීලා තිබෙනවා.  අප්‍රේල් මස 4 වෙනිදා සිට 16 වෙනිදා කාලය අතර වාරයේදී මේ සමබන්ධයෙන් කිසිවෙකුත් මාහට දැනුම් දීමක් සිදුකරනු ලැබුවේ නැහැ. මම සිංගප්පුරුව බලා පිටත්ව ගියේ අප්‍රේල් 16 වෙනිදායි. එසේ මාහට මෙම බුද්ධි අංශ වාර්තාවන් සම්බන්ධයෙන් දැනුවත් කිරීමක් සිදුකර තිබුනානම් මම විදෙස් ගත වෙන්නේ නැහැ. මේ හේතුව නිසයි මම ආරක්ෂක ලේකම්වරයා සහ පොලිස්පතිවරයාව ඔවුන්ගේ ධුරයන්ගෙන් ඉවත් කරනු ලැබුවේ. ,,ත්‍රස්තවාදයට විවිධ ස්වරුප තිබෙනවා. ඇතැම් රටවල දේශීය ත්‍රස්තවාදීන් සිටිනවා. අපිත් 30 වසරක එවැනි යුද්ධයකට මුහුණ දුන් රටක්. ඉන් පසුව 10 වසරක කාලයක් සාමකාමිව සිටිය රටකටයි ඉස්ලාම් අන්තවාදීන් ත්‍රස්ත ප්‍රහාරයක් එල්ල කරනු ලැබුවේ. සියළුම ප්‍රජාතන්ත්‍රවාදී රටවල් ත්‍රස්තවාදයට එරෙහිව එක්විය යුතුයි. කෙසේ වුවත් මේ වන විට ශ්‍රී ලංකාව තුල තත්ත්වය සමථයකට පත්කර ඇති බවද ජනාධිපතිවරයා ප්‍රකාශ කර සිටියා.,,මෙම ප්‍රහාරයෙන් පසුව මිතුරු රටවල් රාශියක් අපේ සහයට පැමිණියා. ඉන්දියාව, අමෙරිකාව, බ්‍රිතාන්‍ය වැනි රටවල බුද්ධි අංශ වල සහය අපට හිමිවුණා. ඒ අපේ විදෙස් ප්‍රතිපත්තිය මධ්‍යස්ථව පවත්වාගෙන යාම හේතුවෙන්.\",,පාස්කු ප්‍රහාරයට සම්බන්ධ සිදුකරනු ලබන විමර්ශන වලදී හෙළිවූ කරුණු සම්බන්ධයෙන්ද ජනාධිපතිවරයා මෙහිදී තවදුරටත් අදහස් දක්වා සිටියා. ,,\" මේ ප්‍රහාරයට සම්බන්ධ ත්‍රස්ත කණ්ඩායමට විදෙස් ත්‍රස්ත කණ්ඩායමක සහය හිමිව තිබෙනවා. ප්‍රහාරයට සම්බන්ධ පුද්ගලයින් විදෙස් රටවල සංචාරය කර තිබෙනවා. මෙම කණ්ඩායමට සම්බන්ධ බොහෝ දෙනා මෙන්ම මරාගෙන මැරෙන ප්‍රහාරයන් දියත් කල පුද්ගලයින් හොද අධ්‍යාපනයක් ලැබුවන් මෙන්ම ආර්ථික අතින් ශක්තිමත්  අය. ඔවුන්ගේ ඇතැම් ත්‍රස්තවාදීන් ආචාර්ය උපාධි පවා හිමියි. ඔවුන්ගේ ක්‍රියාකාරකම් සඳහා රට තුලින්ම මුදල් උපයා ගැනීමේ හැකියාව හොදින්ම තිබෙන බවට පෙනී ගොස් තිබෙනවා. ,,මේ දක්වා සිදුකළ විමර්ශන වලදී අපිට හෙළිවී නැහැ මේ ත්‍රස්තවාදී ක්‍රියාවට සම්බන්ධ පුද්ගලයින් ඉන්දියාවේ සංචාරය කල බවට. ශ්‍රී ලංකාව තුල සියලු දෙනාගේ ආරක්ෂාව අපි තහවුරු කර සිටිනවා. ශ්‍රී ලංකාවත් ඉන්දියාව මෙන් ප්‍රජාතන්ත්‍රවාදී රටක්. සියළුම ජන කොටස් වල ආරක්ෂාව පිලිබදව මගේ රජය වගකියන බව\" ජනාධිපති මෛත්‍රිපාල සිරිසේන මහතා මෙහිදී අවධාරණය කර සිටියා."}
{"title":" බටහිර ඉන්දීය කොදෙව්වන්ට කඩුලු 7ක ජයක් (VIDEOS / UPDATE)","authors":["දිනුක් හේවාවිතාරණ "," කසුන් කැලුම් "],"date":{"year":"2019","month":"05","date":"31"},"views":"4229","content":"ලෝක කුසලාන කි‍්‍රකට් තරගාවලියේ පාකිස්තානු කණ්ඩායමට එරෙහිව අද (31) පැවැති තරගයෙන් කඩුලූ 7ක විශිෂ්ඨ ජයක් වාර්තා කිරීමට බටහිිර ඉන්දීය කොදෙව් කණ්ඩායම සමත් වුණා. නොටිනැන්හැම් හිදි පැවති මෙම තරගයේ කාසියේ වාසිය බටහිර ඉන්දීය කොදෙව් කණ්ඩායම දිනා ගත් අතර ඔවුන් පළමුව පන්දුවට පහරදීම සදහා පාකිස්තානු කණ්ඩායමට ආරාධනා කළා. ,,ඒ අනුව පළමු පන්දුවට පහරදුන් පාකිස්තානු කණ්ඩායම ලකුණු 105ක සීමා කිරීමට කොදෙව් පන්දු යවන්නන් සමත් වුණා. මෙම ලකුණු සංඛ්‍යාව වාර්තා වූයේ පාකිස්තානු කණ්ඩායමක් ලෝක කුසලාන තරගාවලි ඉතිහාසයේ ඉනිමක වාර්තා කළ දෙවන අඩුම ලකුණු සංඛ්‍යාව ලෙසටයි. තරගය ආරම්භ වී මිනිත්තු 111ක් තුළ පාකිස්තානු ඉනිම නිමා වීමද කැපී පෙනුනා. මෙහිදි පාකිස්තානු කී‍්‍රඩකයින් කී‍්‍රඩා කළේ පන්දුවාර 21. 4ක් පමණයි. ලෝක කුසලාන තරග ඉතිහාසයේ කණ්ඩායමක සියලූ කී‍්‍රඩකයින් දැවී ගිය 3 වන අඩුම පන්දුවාර සංඛ්‍යාවද මෙය වනවා. , ,පාකිස්තානු කණ්ඩායම වෙනුවෙන් ෆකාර් සමන් සහ බාබර් අසාම් ලකුණුු 22 බැගින් රැස් කළා. පන්දු යැවීමේදී කොදෙව් කණ්ඩායමේ ඔෂේන් තෝමස් ලකුනු 27කට කඩුලූ 4ක් බිද හෙලීමට සමත් වුණා. ,,ලකුණු 106ක පහසු ඉලක්කය කොදෙව් පිතකරුවන් පසුකර ගියේ 14වන පන්දුවාරයේදීයි. බිද වැටුනු කඩුලූ සංඛ්‍යාව 3ක්. වේගවත් පිතිහරඹයක නිරත වූ කි‍්‍රස්ගේල් පන්දු 34කදී හයේ පහර 3ක් සහ හතර පහර 6ක් සමගින් ලකුණු 50ක් රැස් කිරීමට සමත් වුණා. ලෝක කුසලාන කි‍්‍රකට් තරගාවලියේ ශී‍්‍ර ලංකා කණ්ඩායම සහභාගි වන පළමු තරගය නවසීලන්ත කණ්ඩායමට එරෙහිව කාර්ඩිෆ් හිදි හෙට (01) පැවැත්වෙනවා.,,තරගයේ විශේෂ අවස්ථා පහතින්  :,,https://www.cricketworldcup.com/video/1231516,,.................................................,,කොදෙව්වන් පකිස්ථානු පිතිකරුවන් අසරණ කරයි (VIDEOS),,(31-05-2019 17:14),,ලෝක කුසලාන ක්‍රිකට් තරගාවලියේ අද (31) පැවැත්වෙන බටහිර ඉන්දීය කොදෙව් කණ්ඩායම අතර පැවති තරගයේදී පළමුවෙන් පන්දුවට පහරදුන් පකිස්ථාන කණ්ඩායම පන්දුවාර 21.4කදී සියළු දෙනා දැවී ලකුණු 105ක් රැස් කර ගනු ලැබුවා.,,කාසියේ වාසිය දිනු බටහිර ඉන්දීය කොදෙව් ක්‍රීඩකයින් පළමුවෙන් පන්දු රැකීමට තීරණය කරනු ලැබුවා.,,පකිස්ථානය වෙනුවෙන් වැඩිම ලකුණු සංඛ්‍යාවක් රැස් කර ගනු ලැබුවේ ෆකාර් සමාන් සහ බාබාර් අසාම්ය. ඔවුන් දෙදෙනාම ලකුණු 22 ක බැගින් රැස්කර ගැනීමට සමත්විය.,,බටහිර ඉන්දීය කොදෙව් කණ්ඩායම වෙනුවෙන් දක්ෂ පන්දු යැවීමක නිරතවු ඕෂෙන් තෝමස් සිය මංගල ලෝක කුසලාන තරගයේදී ලකුණු 27කට කඩුලු 4ක් ද ජේසන් හෝල්ඩර් ලකුණු 42 කට කඩුලු 3ක් දවා ගනු ලැබිය.,,තරගයේ විශේෂ අවස්ථා පහතින්  :,,https://www.cricketworldcup.com/match/8193,,https://www.cricketworldcup.com/video/1231295,,https://www.cricketworldcup.com/video/1231279"}
{"title":"මුස්ලිම්වරුන් අතරේ ගැටීම ඇතිවීම භයානකයි :  නැගෙනහිර ආණ්ඩුකාරවරයා කියයි ","authors":["අමදෝරු අමරජීව - ත්‍රිකුණාමලය "],"date":{"year":"2019","month":"05","date":"31"},"views":"5675","content":"මුස්ලිම්වරුන් අතර ආගමික ප්‍රතිපත්ති අනුව විවිධ කොටස් තිබුණත් වත්මන් තත්වය ප්‍රයෝජනයට ගනිමින් පල්ලි කඩා බිද දැමිම තවුහිත්, තබ්ලික්, වහාබ්සම්, ජමාත් ඉස්ම්ලා යනුවෙන් අප අතර ගැටිම ඉතා භායනක ක්‍රියාවක් බව නැගෙනහිර පළාත් ආණ්ඩුකාර එම්.එල්.ඒ.එම් හිස්බුල්ලා නිවේදනයක් නිකුත් කරමින් ප්‍රකාශ කර සිටිනවා.,,කැකිරාව, මඩාටුගම ප්‍රදේශයේ පිහිටි තවුහිත් ජමාත් පල්ලියක් මුස්ලිම්වරුන් පිරිසක් කඩා දැමීම සම්බන්ධයෙන් ආණ්ඩුකාරවරයා සිය ස්ථාවරය ප්‍රකාශ කරමින්  මෙම නිවේදනය නිකුත් කර තිබෙනවා.,,\" මුස්ලිම්වරු තමන් අතර ගැටි තමන්ම විනාශ විය යුතු බව මෙවැනි සිදුවිම් ඇති කිරීම ත්‍රස්තවාදීන්ගේ අරමුණ බව කියන ආණ්ඩුකාරවරයා ඒවාට ඉඩ නොතැබිය යුතු බවත් තවුහිත්, තබ්ලික්, වහාබ්සම්, ජමාත් ඉස්ලාම් යනුවෙන් ගැටිමෙන් ප්‍රශ්ණයට පිළිතුරු සොයාගත නොහැකි බව ප්‍රකාශ කර සිටියා.පවතින මේ ප්‍රශ්ණය ගැඹුරින් විග්‍රහ කර සමස්ත ලංකා ජමිඉතුල් උලමා සභාව, මුස්ලිම් නායකයන් සහ මුස්ලිම් කටයුතු අමාත්‍යාංශය සමග සාකච්ඡා කර තින්දු ගත යුතු බව කියන ආණ්ඩුකාරවරයා ගම්වල තමුන්ගේ පෞද්ගලික කැමැත්තට පල්ලි කඩා බිද දැමිම නොකලයුතු බව මෙහිදී සදහන් කර සිටියි\".,,\" විශේෂයෙන් පල්ලි කැඩිම තවත් කණ්ඩායමක් විරුද්ධව නිවේදනය නිකුත් කිරිම, අවස්ථාවෙන් ප්‍රයෝජනය ගෙන ආගමික වශයෙන් පලිගැනිමට තැත්කිරිම , ආගමික බේදිම් ඇති කිරිම ඉතා පහත් නින්දිත අල්ලාහ් දෙවියන් සමාව නොදෙන වරදක් බව\" ආණ්ඩුකාරවරයා මක්කම සිට නිකුත් කල නිවේදනයේ දැක්වේ."}
{"title":"කැළණිය සරසවියේ පීඨ 3 ක් ලබන සඳුදා යළි ඇරඹේ","authors":["සමන්ත කුමාර"],"date":{"year":"2019","month":"05","date":"31"},"views":"1451","content":"කැළණිය විශ්ව විද්‍යාලයේ වසා දැමුණු පීඨ වලින් පීඨ 3 ක් එළඹෙන සඳුදා යළි විවෘත කරන බව විශ්ව විද්‍යාල පාලන අධිකාරිය පවසනවා. විද්‍යා, වාණිජ හා කළමණාකරණ සහ තොරතුරු තාක්ෂණ පීඨයන් එලෙස විවෘත කරන බවයි එම විශ්ව විද්‍යාලයේ මාධ්‍ය ඒකකයේ අධ්‍යක්ෂ ජ්‍යෙෂ්ඨ කථිකාචාර්ය විජයානන්ද රූපසිංහ පැවසුවේ.,,කැළණිය විශ්ව විද්‍යාලයේ වෛද්‍ය පීඨය හැර අනෙකුත් සියලුම පීඨයන් වසා දැමීමට තීරණය කෙරුණේ එම විශ්ව විද්‍යාලයේ නව ආරක්ෂක වැඩපිළිවෙලට ශිෂ්‍ය කණ්ඩායමකින් එල්ල වූ බාධාවක් හේතුවෙන්. වසා දැමුනු පීඨවලින් පීඨ තුනක සිසුන් නව ආරක්ෂක වැඩපිළිවලට එකගතාව පළකර තිබෙනවා. කෙසේ වෙතත් මානව ශාස්ත්‍ර සහ සමාජීය විද්‍යා පීඨවල සිසුන් මෙතෙක් නව ආරක්ෂක වැඩපිළිවෙලට එකගතාව පළකර නොමැති බැවින් එම පීඨ නැවත විවෘත කිරීම සම්බන්ධයෙන් මෙතෙක් තීරණයක් ගෙන නැහැ."}
{"title":"සහරාන් භාවිත කල පරිඝණකය සහ අම්පාර නායකයාට දුන් ලක්ෂ 50ක් සොයා ගැනේ (PHOTOS)","authors":["වසන්ත චන්ද්‍රපාල "],"date":{"year":"2019","month":"05","date":"31"},"views":"5964","content":"රාජ්‍ය බුද්ධි සේවයේ නිලධාරීන්ට ලද තොරතුරක් මත සිදුකරනු ලැබූ දීර්ඝ විමර්ශනයකින් පසුව ජාතික තව්හිත් ජමාත් සංවිධානයේ අම්පාර දිස්ත්‍රික් නායකයා කල්මුනේ සියාම් විසින් සගවා තිබු රැපියල් මිලියන පහක පමණ මුදලක් අම්පාර පොලීසිය සමග එක්ව අත්අඩංගුවට ගෙන තිබෙනවා. ඉන් ලක්ෂ 15 ක් මිට දින දෙකකට පමන පෙර සොයාගත් අතර ඉතිරි ලක්ෂ 35 මුදල අද (31) සොයා ගෙන ඇත.,,දැනට සති දෙකකට පමන පෙර කල්මුනේ සියාම් අත්අඩංගුවට ගෙන රැදවුම් භාරයේ තබාගෙන ප්‍රශ්න කිරීම් සිදුකරන අතර ඔහුගෙන් ලද තොරතුරැ අනුව මෙම මුදල් සොයා ගෙන තිබේ.,,කල්මුනේ සියාම්ගේ මාමාට ඔහු විසින් මෙම මුදල් ලබාදි ඇති අතර ඔහු විසින් එම මුදල් නිවස තුල අල්මාරියක තිබු කලිසම් වල සාක්කුවල සහ සී.ඩී  යන්ත්‍රයක් තුල සඟවා තිබියදී රාජ්‍ය බුද්ධි සේවයේ නිලධාරීන් සහ පොලිසිය එක්ව සොයා ගෙන ඇත.  එම මුදල් වලට අමතරව රත්තරන් මාල දෙකක්, කරාබු ජෝඩුවක්, මුද්දක් ද ආරක්ෂක අංශ විසින් සොයා ගැනීමට විමර්ශන නිලධාරීන් සමත්ව ඇත.,,මෙයට අමතරව කල්මුනේ සියාම් විසින් අට්ටාලචේන කලපුවක සගවා තිබු ලැප්ටොප් පරිඝනයක්ද සොයා ගැනිමට බුද්ධි අංශ නිළධාරින් සමත්ව තිබේ.,,මැයි මස 26 වෙනි දින සහාරාන් ගේ සහෝදරයා වන සෙයිනි විසින් බොම්බය පුපුරැවා ගැනිමට පෙර මෙම මුදල් සහ ලැප්ටොප් පරිඝණකය ලබා දුන් බව කල්මුනේ සියාම් ආරක්ෂක අංශවලට පවසා තිබේ. මෙම පරිඝණකය ඉතාමත් ආරක්ෂාවට තබන ලෙසට සෙයිනි විසින් සහාරන්ගේ අම්පාර නායකයා වන සියාම්ට පැවසු බව පරීක්ෂණවලදි තහවුරැ කරගෙන තිබේ.,,ඒ අනුව මෙම පරිඝණකය සහාරන් විසින් භාවිත කල පරිඝණකය බව බුද්ධි අංශ නිළධාරින් විශ්වාස කරයි. මෙම පරිඝණකයේ ඇති දත්ත සොයා ගැනිමට ආරක්ෂක අංශ කටයුතු කරමින් සිටින අතර මෙයින් ලබාගන්නා තොරතුරැ ඉදිරි පරීක්ෂණ කටයුතුවලට වැදගත් වෙනු ඇතියි ආරක්ෂක අංශ විශ්වාශ කරයි."}
{"title":"රජයේ ආයතනවල සේවිකාවන්ට ඔසරිය සහ සාරිය පමණයි : නව චක්‍ර ලේඛණය නිකුත් කෙරේ (PHOTOS)","authors":["දිනුක් හේවාවිතාරණ"],"date":{"year":"2019","month":"05","date":"31"},"views":"15903","content":"රජයේ ආයතනවල සේවය කරන සියලුම නිලධාරිනියන්ට සාරිය - ඔසරිය අනිවාර්ය කර තිබෙනවා. ඒ සඳහා වන චක්‍ර ලේඛණය රාජ්‍ය පරිපාලන අමාත්‍යංශ ලේකම්වරයා විසින් පසුගිය 29 වෙනිදා නිකුත් කර ඇත.,,ඒ අනුව කාර්යාල වෙලාවේදී සියළුම රජයේ ආයතනවල සේවය කරනු ලබන පිරිමි පුද්ගලයින් කලිසම සහ කමිසය හෝ ජාතික ඇඳුම ද, කාන්තාවන් ඔසරිය හෝ සාරිය පැළද සිටීම අනිවාර්ය කර ඇත. ඊට අමතරව නිල ඇදුමක් හෝ එම නිල ඇඳුම් දීමනා ලබන සේවකයින් අදාළ නිල ඇඳුම ඇද සිටීම අනිවාර්ය බවයි එම නිවේදනයේ දැක්වෙන්නේ.,,ඊට අමතරව කිසියම් ආගමික චාරිත්‍රයකට අනුව තම ඇඳුම සකස් කර ගෙන සිටින නිලධරයෙක් වේ නම් ඔවුන්ට ඉහත සදහන් ඇඳුමින් සැරසී අනතුරුව ආගමික අනන්‍යතාවය තහවුරුවන ලෙස හා අනෙකුත් නිලධාරීන්ට මුහුණ සම්පුර්ණයෙන්ම පැහැදිලිව හඳුනාගත හැකි වන පරිදි අතිරේක පැළඳුමක් භාවිතා කල හැකියි.,,සේවාලාභියෙකුට සිය සේවාවන් සපයා ගැනීමට රජයේ කාර්යාල වෙත පැමිණීමේදී අදාළ සේවා සපයන්නා පැහැදිලි ලෙස හඳුනා ගැනීමට හැකිවන ආකාරයේ ඇඳුමින් සැරසී පැමිණිය යුතු බවට විධිවිධාන පැනවීම සියළු ආයත ප්‍රධානින්ගේ වගකීම බවයි මෙහිදී රාජ්‍ය පරිපාලන අමාත්‍යංශයේ ලේකම්වරයා නිකුත් කර ඇති නව චක්‍ර ලේඛණයේ දැක්වෙන්නේ."}
{"title":"ජනාධිපතිවරයා සහ ඉන්දීය අග්‍රාමාත්‍යවරයා අතර හමුවක්","authors":["පවිත්‍රා මදුහර්ෂනි "],"date":{"year":"2019","month":"05","date":"31"},"views":"1551","content":"ජනාධිපති මෛත්‍රීපාල සිරිසේන මහතා, ඉන්දීය අග්‍රාමාත්‍ය නරේන්ද්‍ර මෝදි හමුවී තිබෙනවා. ඒ, ඉන්දියාවේ නවදිල්ලි නුවරදීයි. එහිදී නායකයින් දෙපළ අතර දෙරටටම වැදගත් කරුණු කිහිපයක් සම්බන්ධයෙන් ද්විපාර්ශ්වික සාකච්ඡා පැවැත්වූ බවයි ඉන්දීය මාධ්‍ය පැවසුවේ.,,ඉන්දීය අග්‍රාමාත්‍ය නරේන්ද්‍ර මෝදිගේ දෙවන පදවි ප්‍රාප්ති උත්සවයට සහභාගී වීම සඳහා විශේෂ ආරාධනයකට අනුව ජනාධිපති මෛත්‍රීපාල සිරිසේන මහතා ඊයේ (30) ඉන්දියාව බලා පිටත්ව ගියා. මේ අතර නිල සංචාරයක් සඳහා ඉන්දීය අග්‍රාමාත්‍යවරයා ලබන 08වනදා ශ්‍රී ලංකාවට පැමිණීමට නියමිත බවයි ඉන්දීය මාධ්‍ය වාර්තා කළේ."}
{"title":"බුද්ධි තොරතුරු මාධ්‍යයට විවෘත කිරීමට විපක්ෂ නායකගෙන් විරෝධයක්","authors":["සජිත් තිලකරත්න"],"date":{"year":"2019","month":"05","date":"31"},"views":"1932","content":"පාස්කු ඉරිදා ප‍්‍රහාරය සම්බන්ධයෙන් විමර්ශනයට පත් කෙරුණු පාර්ලිමේන්තු විශේෂ කාරක සභාව මාධ්‍යට විවෘත කිරීම ජාතික ආරක්ෂාවට තර්ජනයක් විය හැකි බව විපක්ෂ නායක මහින්ද රාජපක්ෂ මහතා පෙන්වා දෙනවා. ,,,,පාර්ලිමේන්තු මන්තී‍්‍ර බන්දුල ගුණවර්ධන ද මේ සම්බන්ධයෙන් අදහස් පළ කළා.,,,,කෙසේවෙතත් රාජ්‍ය අමාත්‍ය දිලිප් වෙදආරච්චි පැවසුවේ ආණ්ඩුව සැමවිටම විවෘතව කටයුතු කරන බවයි. වරදක් කර ඇති  ඕනෑම කෙනෙකුට දඬුවම් ලබා දීමට මැලි නොවිය යුතු බවද මෙහිදී ප‍්‍රකාශ කෙරුණා."}
{"title":"මොහොමඩ් සාෆිට එරෙහිව අද පැමිණිලි 50 ඉක්මවයි - වින්දිතයන්ට නීතිඥ කණ්ඩායමකින් නොමිලේ නීති සහය","authors":["සජිත් තිලකරත්න"],"date":{"year":"2019","month":"05","date":"31"},"views":"2468","content":"සිසේරියන් සැත්කම් අතරතුර කාන්තාවන් වන්ද්‍යකරණය කළ බවට චෝදනාවට ලක්ව සිටින ප‍්‍රසව හා නාරිවේද වෛද්‍ය සෙයිගු සියාබ්දීන් මොහොමඩ් සාෆි සම්බන්ධයෙන් පැමිණිලි කිරීමට කාන්තාවන් 50කට වැඩි පිරිසක් අදත් කුරුණෑගල ශික්ෂණ රෝහල වෙත පැමිණ සිටිනවා. ඊයේ දිනය වනවිට එවැනි පැමිණිලි 301ක් කුරුණෑගල ශික්ෂණ රෝහල වෙත ලැබී තිබුණු බවයි නෙත් නිවුස් වාර්තාකරු පැවසුවේ. ,,පැමිණිලිකාර මවුවරුන්ට නොමිලේ නීති සහය ලබා දීම සඳහා කොළඹ සිට නීතීඥවරුන් කණ්ඩායමක්ද කුරුණෑගල ශික්ෂණ රෝහල වෙත පැමිණ සිටිනවා. පැමිණිලිකාර මවුවරුන්ට නොමිලේ නීති සහය ලබා දීම සඳහා තවත් ප‍්‍රදේශවලින් ද නීතීඥවරුන් තමන් සමග එක්වීමට නියමිත බවයි ඔවුන් පැවසුවේ. ,,ප‍්‍රසව හා නාරිවේද වෛද්‍ය සෙයිගු සියාබ්දීන් මොහොමඩ් සාෆි සම්බන්ධයෙන් දඹුල්ල මූලික රෝහලට සහ පොලීසියට ද පැමිණිලි ලැබී තිබෙනවා. පැමිණිලිකාර සියලූ කාන්තාවන් කියා සිටියේ වෛද්‍ය සෙයිගු සියාබ්දීන් මොහොමඩ් සාෆි විසින් සිදු කෙරුණු සිසේරියන් සැත්කම්වලින් පසු තමන්ට තවත් දරුවෙකු පිළිසිඳ නොගත් බවයි."}
{"title":"සත්‍යග්‍රහයක නිරත රතන හිමියන් කතා කරයි","authors":["චන්දන උඩුවාවල","කමල් සුරවීර"],"date":{"year":"2019","month":"05","date":"31"},"views":"5337","content":"පූජ්‍ය අතුරලියේ රතන හිමියන් මහනුවර ශ‍්‍රි දළදා මාලිගය ඉදිරිපිට මේවනවිට සත්‍යක‍්‍රියාවක නිරත වී සිටිනවා. ,,උන්වහ්නසේ පැවසුවේ අමාත්‍ය රිෂාඞ් බදියුදීන් සහ අසාද් සාලි හා එම් එල් ඒ එම් හිස්බුල්ලා යන ආණ්ඩුකාරවරුන් එම ධූරයන්ගෙන් ඉවත් කරන ලෙස බලකරමින් මෙම සත්‍යකි‍්‍රයාව සිදු කරන බවයි.,,,,මේ අතර රිෂාඞ් බදියුදීන්ට විරෝධය පළ කරමින් හික්කඩුව නගර සභාවේ සභාපතිවරයා ඇතුළු එහි ශ‍්‍රි  ලංකා පොදුජන පෙරමුණේ මන්තී‍්‍රවරුන් අද පාගමනක නිරත වුණා. හික්කඩුව බස්නැවතුම්පල ඉදිරිපිට ඔවුන් උද්ඝෝෂණයක ද නිරත වූ බවයි නෙත් නිවුස් වාර්තාකරු පවසන්නේ."}
{"title":"ප්‍රවේශමෙන් - ඩෙංගු අවදානම නැවතත්","authors":["සජිත් තිලකරත්න"],"date":{"year":"2019","month":"05","date":"31"},"views":"1759","content":"කොළඹ, ගම්පහ, කලූතර, ගාල්ල, මාතර, රත්නපුර හා මහනුවර යන දිස්ති‍්‍රක්කවල මෙලෙද ඩෙංගු රෝගීන් වැඩි වී ඇති බවයි ඔවුන් නිකුත් කළ නිවේදනයක දැක්වෙන්නේ. මෙම අවධානම් දිස්ති‍්‍රක්කවල ඩෙංගු වසංගත තත්ත්වයක් ඇතිවීමේ ඉහළ ප‍්‍රවණතාවක් ද පවතින බව මෙහිදී ප‍්‍රකාශ කෙරුණා. ,,වංසගත තත්ත්වයක් ඇතිවීම වළක්වා ගැනීම සඳහා දිස්ති‍්‍රක් සෞඛ්‍ය ප‍්‍රධානීන් සමග ඒකාබද්ධව ඩෙංගු මර්ධන විශේෂ ක්ෂේත‍්‍ර වැඩසටහන් සිදු කරන බවයි ජාතික ඩෙංගු මර්ධන ඒකකය වැඩිදුරටත් පවසන්නේ. ප‍්‍රජාව දැනුවත් කිරීම ද අඛණ්ඩව සිදු කෙරෙනවා. මදුරුවන් බෝවන ස්ථාන විනාශ කරමින් මහජනතාව ද ඊට සහය දිය යුතු බවයි අවධාරණය කෙරුණේ.,,මේ, ජාතික ඩෙංගු මර්ධන ඒකකයේ ප‍්‍රජා වෛද්‍ය විශේෂඥ ප‍්‍රශිලා සමරවීර.,,,,ඩෙංගු මදුරුවා පෙරවරු 06 සිට 11 දක්වාත්, පස්වරු 03සිට රාතී‍්‍ර 07 දක්වාත් සාමාන්‍යයෙන් සකී‍්‍රය වන බවද මෙහිදී සිහිපත් කෙරුණා. ඒ නිසා එම කාලය තුළ මදුරු දෂ්ටනයනේ ආරක්ෂාක වීමට ද විශේෂයෙන් සැලකිලිමත්වන ලෙසයි ජාතික ඩෙංගු මර්ධන ඒකකය උපදෙස් දෙන්නේ."}
{"title":"මහබැංකුව පොලී අනුපාත පහත හෙළයි","authors":["ඩිල්ෂාන් මඩවල"],"date":{"year":"2019","month":"05","date":"31"},"views":"4127","content":"ශ‍්‍රී ලංකා මහ බැංකුව සිය ප‍්‍රතිපත්ති පොලී අනුපාත පහත හෙළා තිබෙනවා. ,,ප‍්‍රතිපත්ති පොලී අනුපාතය පදනම් ඒකක 50කින් පහත හෙළීමට ඊයේ රැස්වූ මුදල් මණ්ඩලය තීරණය කළ බව ශ‍්‍රී ලංකා මහ බැංකුව නිකුත් කළ නිවේදනයක දැක්වෙන්නේ. ඒ අනුව ස්ථාවර තැන්පතු පහසුකම් සඳහා ප‍්‍රතිපත්ති පොලී අනුපාතය සියයට 7.5ක් දක්වාද, ණය ලබා ගැනීමේ පහසුකම් සඳහා ප‍්‍රතිපත්ති පොලී අනුපාතය සියයට 8. 5ක් දක්වා ද අඩුවනු ඇති. මීට සමගාමීව වාණිජ බැංකුවල පොලී අනුපාතද පහත හෙලනු ඇතැයි අපේක්ෂිතයි. ,,මේ අතර ශ‍්‍රී ලංකාව සතුව අමෙරිකානු ඩොලර් බිලියන 7. 6ක නිල සංචිත පවතින බව ශ‍්‍රී ලංකා මහ බැංකුව කියා සිටියා. මාස 4කට වැඩි කාලයකට ආනයන සඳහා මෙම සංචිත ප‍්‍රමාණවත් බවයි ශ‍්‍රී ලංකා මහ බැංකුව වැඩිදුරටත් පැවසුවේ. ,,ජාත්‍යන්තර මූල්‍ය අරමුදලේ ණය ආධාර පහසුකම ලබන වසරේ ජූනි මාසය දක්වා දීර්ඝ කර ඇතැයිද මෙහිදී ප‍්‍රකාශ කෙරුණා. දළ වශයෙන් අමෙරිකානු ඩොලර් මිලියන 161.1 ක ඔවුන්ගේ 06වන වාරිකය මුදා හැරීම ද මේවනවිට අනුමත කර තිබෙන බවයි වැඩිදුරටත් ප‍්‍රකාශ කෙරුණේ."}
{"title":"පොලිස්පති සහ හිටපු ආරක්ෂක ලේකම්ට එරෙහි නඩුවට පුර්ණ විනිසුරු මඩුල්ලක් ඉල්ලයි","authors":["අධිකරණ වාර්තාකරු"],"date":{"year":"2019","month":"05","date":"31"},"views":"2052","content":"පාස්කු ඉරිදා සිදු වූ මරාගෙන මැරෙන බෝම්බ ප්‍රහාර වැළැක්වීමට කටයුතු නොකිරීම සම්බන්ධයෙන් පොලිස්පතිවරයාට සහ හිටපු ආරක්ෂක ලේකම්වරයාට එරෙහිව දණ්ඩ නීති සංග්‍රහයේ ප්‍රතිපාදන අනුව නීතිමය පියවර ගන්නා ලෙසට නියෝගයක් නිකුත් කරන ලෙසට ඉල්ලා ගොනු කළ මූලික අයිතිවාසිකම් පෙත්සම් විභාග කිරීමට පූර්ණ විනිසුරු මඩුල්ලක් පත් කරන ලෙසට නීතිපතිවරයා ශ්‍රේෂ්ඨාධිකරණයෙන් අද (31) ඉල්ලා සිටියා.,,මෙම මූලික අයිතිවාසිකම් පෙත්සම් ජාතික වැදගත්කමකින් යුත් නඩු කටයුතු බැවින් ඒවා විභාග කිරීමට ආණ්ඩුක්‍රම ව්‍යවස්ථාවේ ප්‍රතිපාදන අනුව  ශ්‍රේෂ්ඨාධිකරණයේ විනිසුරුවරුන් පහක් හෝ ඊට වැඩි දෙනෙකුගෙන් යුත් පූර්ණ විනිසුරු මඩුල්ලක් පත් කරන ලෙසට ඉල්ලා නීතිපතිවරයා මෝෂමක් ගොනු කළ බව අතිරේක සොලිසිටර් ජනරාල් ෆර්සානා ජාමිල්  ශ්‍රේෂ්ඨාධිකරණයට දැනුම් දෙනු ලැබුවා.,,ඒ අනුව මෙම පෙත්සම් ජූනි මස 6 දා කැදවීමට විනිසුරු සිසිර ද ආබෲ මහතාගේ ප්‍රධානත්වයෙන් යුත් ත්‍රිපුද්ගල විනිසුරු මඩුල්ල නියෝග කළා .,,එහිදී වගඋත්තරකරුවන් ලෙසට නම් කර ඇති පොලිස්පති පූජිත් ජයසුන්දර සහ හිටපු ආරක්ෂක ලේකම් හේමසිරි ප්‍රනාන්දු යන අය වෙනුවෙන් පුද්ගලික  නීතිඥවරු දෙදෙනෙකු පෙනී සිටියා.,,මෙම වගඋත්තරකරුවන්ට නීතිපතිවරයා පෙනී නොසිටින බවට මීට පෙර අධිකරණයට දැනුම් දෙනු ලැබුවා."}
{"title":"බදියුදීන්, හිස්බුල්ලා, අසාද් සාලි ධූර වලින් ඉවත් කරන ලෙස ඉල්ලා රතන හිමියන් සත්‍යග්‍රහයක","authors":["දිනුක් හේවාවිතාරණ "],"date":{"year":"2019","month":"05","date":"31"},"views":"3555","content":"අමාත්‍ය රිෂාඩ් බදියුදීන්, නැගෙනහිර පළාත් ආණ්ඩුකාර එම්. එල්. ඒ. එම් හිස්බුල්ලා සහ බස්නාහිර පළාත් ආණ්ඩුකාර අසාද් සාලි එම ධූර වලින් ඉවත් කරන ලෙස ඉල්ලා පාර්ලිමේන්තු මන්ත්‍රී පූජ්‍ය අතුරලියේ රතන හිමියන් සත්‍යග්‍රහයක් ආරම්භ කර හිතෙනවා.,,දළදා මාලිගාව ඉදිරිපිට මෙම සත්‍යග්‍රහය අරඹා තිබේ."}
{"title":"ඉන්දිය අගමැතිවරයා ජුනි 09 වෙනිදා ශ්‍රි ලංකාවට","authors":["දිනුක් හේවාවිතාරණ"],"date":{"year":"2019","month":"05","date":"31"},"views":"2458","content":"සිය දෙවන ධුර කාලය සදහා දිවුරුම් දෙනු ලැබු ඉන්දිය අග්‍රාමාත්‍ය නරේන්ද්‍ර මෝදි මහතා ලබන මස 09 වෙනිදා ශ්‍රි ලංකාවේ සංචාරයක් සදහා පැමිණිමට නියමිත බව වාර්තා වනවා.,,අමාත්‍ය රාවුෆ් හකීම් ට්විටර් පණිවිඩයක් තබමින් ඉන්දිය අගමැතිවරයාගේ ශ්‍රි ලංකා සංචාරය පිලිබදව තහවුරු කර තිබෙනවා.,,මේ අතර අද (31) දිනයේදි ජනාධිපති මෛත්‍රිපාල සිරිසේන හා ශ්‍රි ලංකා දුත පිරිස ඉන්දිය අගමැතිවරයා හමුවිමට නියමිත බවයි අමාත්‍ය රාවුෆ් හකීම් සිය ට්විටර් පණිවිඩයෙන් වැඩිදුරටත් සදහන් කර සිටියේ.,,අගමැතිධුරයට පත්විමෙන් අනතුරුව ජුනි 08 වෙනිදා සිය පළමු විදෙස් නිල සංචාරය සදහා මාලදිවයින බලා යාමෙන් අනතුරුව ඉන්දිය අගමැතිවරයා ශ්‍රි ලංකාවට පැමිණිමට නියමිත බවයි වාර්තා වන්නේ.,,පාස්කු ඉරිදා එල්ලවු මරාගෙන මැරෙන බෝම්බ ප්‍රහාර මාලවෙන් පසුව ශ්‍රි ලංකාවේ සංචාරය කිරිමට නියමිත පළමු විදේශිය රාජ්‍ය නායකයා වන්නේ ඉන්දිය අගමැතිවරයායි.,, ,,,President @MaithripalaS and our delegation including @ManoGanesan & @ArumuganT are scheduled to make a courtesy call on Hon @PMOIndia @narendramodi this morning, who is scheduled to visit #SriLanka on June 9 on his return from his visit to the #Maldives on June 8.,— Rauff Hakeem (@Rauff_Hakeem) May 31, 2019"}
{"title":"පකිස්තානු, ඇෆ්ගනිස්තාන සරණාගතයන් පිරිසක් වවුනියාවට","authors":["දිනසේන රතුගමගේ "],"date":{"year":"2019","month":"05","date":"31"},"views":"5383","content":"පකිස්තානුවන් ඇතුළු තවත් විදේශීය සරණාගතයින් පිරිසක් වවුනියාව පුන්තෝට්ටම් කඳවුර වෙත ඊයේ රාතී‍්‍ර රැගෙනවිත් තිබෙනවා. පකිස්තානුවන් 31දෙනෙකු, ඇෆ්ගනිස්තාන ජාතිකයින් 45 දෙනෙකු සහ ජර්මන් ජාතිකයෙකු ඒ අතර වන බවයි නෙත් නිවුස් වාර්තාකරු පවසන්නේ. මීට පෙර තවත් සරණාගතයින් 38දෙනෙකු මෙම කඳවුර වෙත රැගෙනවිත් තිබුණා.,,කෙසේවෙතත් වවුනියාව පුන්තොට්ටම් කඳවුර වෙත මෙලෙස විදේශීය සරණාගතයින් රැගෙන ඒම පිළිබඳ එහි ප‍්‍රාදේශීය දේශපාලනඥයින් සහ ඇතැම් ආගමික නායකයින් ද, සිවිල් සංවිධාන කිහිපයක් ද විරෝධය පළ කරන බවයි නෙත් නිවුස් වාර්තාකරු වැඩිදුරටත් පවසන්නේ. ,,මෙලෙස විරෝධය පළ කරන පිරිස් මෙම විදේශීය සරණාගතයින් වෙනත් ප‍්‍රදේශයකට රැගෙන යන ලෙස ඉල්ලා ඉකුත් දා වවුනියාව දිස්ති‍්‍රක් ලේකම්වරයා වෙත ලිපියක් ද භාර දී තිබුණා."}
{"title":"ලෝක කුසලානයේ පළමු ජය සත්කාරක එංගලන්තයට","authors":["කසුන් කැළුම්"," ඩිල්ෂාන් මඩවල "],"date":{"year":"2019","month":"05","date":"31"},"views":"331","content":"2019 ලෝක කුසලාන එක්දින කි‍්‍රකට් තරගාවලිය ආරම්භ කරමින් ඊයේ (30) පැවැති පළමු තරගයේදී ජය හිමිකර ගැනීමට සත්කාරක එංගලන්ත කණ්ඩායම සමත්වුණා. ඒ, දකුණු අපි‍්‍රකාව ලකුණු 104කින් පරාජය කරමින්. ,,පළමුවෙන් පන්දුවට පහරදුන් එංගලන්ත කණ්ඩායම නියමිත පන්දුවාර 50දී කඩුළු 08ක් දැවී ලකුණු 311ක් ලබා ගත්තා. පිළිතුරු ඉනිම කී‍්‍රඩා කළ දකුණු අපි‍්‍රකානු කණ්ඩායමට පන්දුවාර 39යි පන්දු 5 කදී සියලූ දෙනා දැවී රැස් කර ගැනීමට හැකිවූයේ ලකුණු 207ක් පමණයි. පන්දු 79කදි ලකුණු 89ක් ලබා ගනිමින් පිත්තෙන් සහ ලකුණු 12කට කඩුළු 02ක් දවා ගනිමින් පන්දුවෙන් ද දක්ෂතා දැක්වූ එංගලන්ත කණ්ඩායමේ බෙන් ස්ටෝක්ස් තරගයේ වීරයා ලෙස සම්මාන දිනා ගත්තා.,,මේ අතර එංගලන්තය සහ දකුණු අපි‍්‍රකාව අතර ඊයේ තරගය පැවැත්වුණේ ලන්ඩන් නුවර  ඕවල් කී‍්‍රඩාංගනයේදීයි. ලෝක කුසලාන එක්දින කි‍්‍රකට් තරගාවලියක් එංගලන්තයේ පැවැති අවස්ථාවලදී, එංගලන්තය එහි පළමු තරගය ජය ගත් 05වන අවස්ථාවද  මෙය වනවා. මීට පෙර ඔවුන් මෙම  දක්ෂතාව දැක්වූයේ 1975, 1979, 1983 සහ 1999 යන වසර වලදීයි. ,,2019 ලෝක කුසලාන එක්දින කි‍්‍රකට් තරගාවලිය වෙනුවෙන් නෙත් ස්පෝට්ස්මන් සකස් කරන විශේෂාංග මාලාවෙන් අද සලකා බැලුනේ එංගලන්ත කණ්ඩායම පිළිබඳවයි.,,එම විශේෂ වැඩසටහන පහතින්,"}
{"title":"බන්ධනාගාර බුද්ධි අංශය නැවතත් ඇරඹේ","authors":["නිශාන් ද සිල්වා"],"date":{"year":"2019","month":"05","date":"31"},"views":"2522","content":"අඩපනව තිබූ බන්ධනාගාර බුද්ධි අංශය අද (31) සිට යළි බලාත්මක වනවා. ,,බන්ධනාගාර බුද්ධි අංශ අඩපණව තිබුණේ ඊට අනියුක්ති නිලධාරීන් පාස්කු ඉරිදා ප‍්‍රහාරයෙන් පසුව සේවා අවශ්‍යතා මත සාමාන්‍ය රාජකාරිවලට අනියුක්ත කර තිබීම හේතුවෙන්. ,,මෙම නිලධාරීන් අද සිට ඔවුන්ගේ නියමිත රාජකාරිය සඳහා අනියුක්ත කිරීමට අධිකරණ හා බන්ධනාගාර ප‍්‍රතිසංස්කරණ අමාත්‍යාංශයේ ඊයේ පැවැති සාකච්ඡාවකදී තීරණය කර තිබෙනවා.,,ඒ අනුව බන්ධනාගාර බුද්ධි නිලධාරීන් අද සිට ඔවුන්ගේ වැටලීම්ද ආරම්භ කරනු ඇති. බන්ධනාගාර බුද්ධි නිලධාරීන් කණ්ඩායම් 04 කට වෙන් කර ඔවුන් ජේලර්වරුන් 04 දෙනෙකු යටතේ වැටලීම් සඳහා යෙදවීමට ද මෙහිදි තීරණය වී තිබෙනවා. ,,නෙත් නිවුස් වෙත ඇති තොරතුරුවලට අනුව දැනට සේවයේ නියුතු බන්ධනාගාර බුද්ධි නිලධාරීන් ගණන 100කට ආසන්නයි. ඔවුන්ගෙන් 80කට ආසන්න පිරිසක් ඊයේ (30) පැවැති සාකච්ඡාවට සහභාගී වී තිබෙනවා."}
{"title":"හැඳුනුම්පතට ඇගිලි සලකුණත් ඇතුල් කිරීමට අවධානය","authors":["සජිත් තිලකරත්න"],"date":{"year":"2019","month":"05","date":"31"},"views":"1665","content":"ජාතික හැඳුනුම්පතට පුද්ගලයින්ගේ ඇගිලි සලකුණද ඇතුළත් කිරීමට අවධානය යොමුව තිබෙනවා. ජාතික ආරක්ෂාව තවදුරටත් තහවුරු කිරීමේ අදහසින් මේ කෙරෙහි අවධානය යොමුව ඇති බවයි පුද්ගලයින් ලියාපදිංචි කිරීමේ කොමසාරිස් ජනරාල් වියානි ගුණතිලක පවසන්නේ. ,,පැරණි ජාතික හැඳුනුම්පතෙහි පැවැති දුර්වලතා ගණනාවක් නව ජාතික හැඳුනුම්පත මගින් දැනටමත් නිවැරදි කර ඇතැයිද මෙහිදී ප‍්‍රකාශ කෙරුණා. උදාහරණයක් ලෙස ඡායාරූපය වෙනස් කිරීම හෝ මුද්‍රණය ගලවා තොරතුරු වෙනස් කිරීම වැනි කරුණු නව හැඳුනුම්පතෙහි සිදු කළ නොහැකි බවයි පුද්ගලයින් ලියාපදිංචි කිරීමේ කොමසාරිස් ජනරාල්වරයා පෙන්වා දුන්නේ. ,,කෙසේවෙතත්, ජාතික හැඳුනුම්පත් තවදුරටත් නිකුත් කෙරෙන්නේ පුද්ගලයින්ගේ ජීව දත්ත පමණක් ඇතුළත් කරමින්. ඉදිරියේදී ජීව මිතික දත්ත ඊට ඇතුළත් කිරීමට කටයුතු කරන බවයි මෙහිදී වැඩිදුරටත් ප‍්‍රකාශ කෙරුණේ. ඞී එන් ඒ දත්ත හෝ ඇගිලි සලකුණ වැනි දෑ ජීව මිතික දත්ත ලෙස සැලෙකනවා. ,,මෙම ජීව මිතික දත්ත අතරින් ඇගිලි සලකුණ පමණක් ලබා ගැනීමට නීතිය මගින් දැනටමත් අවසර ලැබී තිබෙන බවයි පුද්ගලයින් ලියාපදිංචි කිරීමේ කොමසාරිස් ජනරාල් වියානි ගුණතිලක පැවසුවේ."}
{"title":"දුම්රියෙන් පාර්සල් ප්‍රවාහනය කිරීම හෙට සිට ඇරඹේ","authors":["සජිත් තිලකරත්න"],"date":{"year":"2019","month":"05","date":"31"},"views":"1165","content":"පාස්කු ඉරිදා ප‍්‍රහාරයෙන් පසු තාවකාලිකව නරත කෙරුණු දුම්රියෙන් පාර්සල් ප‍්‍රවාහනය කිරීම හෙට සිට නැවත ආරම්භ කරන බව ප‍්‍රවාහන රාජ්‍ය අමාත්‍ය අශෝක් අබේසිංහ පවසනවා. ,,රටපුරා ආරක්ෂාව තහවුරු කර තිබීම සැලකිල්ලට ගෙන මෙම තීරණය ගත් බවයි නෙත් නිවුස් කළ විමසීමකදී ඔහු වැඩිදුරටත් පැවසුවේ.,,,,පාස්කු ඉරිදා ප‍්‍රහාරයෙන් පසු තාවකාලිකව නවතා දැමුණු මුහුදුබඩ මාර්ගයේ පිහිටි කොළඹ මහ ලේකම් කාර්යාලයීය දුම්රිය ස්ථානයේ දුම්රිය නතර කිරීම ද මේස වනවිට යළි ආරම්භ කර තිබෙනවා."}
{"title":"'මිලේනියම් සිටි සිදුවීම අමතකද' බුද්ධි අංශ මාධ්‍යයට නිරාවරණය කිරීමේ තීරණයට ආරක්ෂක විශේෂඥයන්ගෙන් විරෝධය","authors":["සජිත් තිලකරත්න"," දිල්ෂාන් තුෂාර"],"date":{"year":"2019","month":"05","date":"31"},"views":"3245","content":"පාස්කු ඉරිදා ප‍්‍රහාරය සම්බන්ධයෙන් විමර්ශනය කිරීමට පාර්ලිමේන්තු විශේෂ කාරක සභාවක් පත් කිරීම සාධනීය පියවරක් බව ප‍්‍රකට ආරක්ෂක විශ්ලේෂකවරයෙකු වන මහාචාර්ය රොහාන් ගුණරත්න පවසනවා. එහෙත්, මෙම කාරක සභාවේ කටයුතු මාධ්‍ය වෙත විවෘත කිරීම වැරදි පියවරක් බවයි ඔහු පෙන්වා දුන්නේ. රාජ්‍ය ආරක්ෂාව සහ ත‍්‍රස්තවාදය වැනි විෂයන් පිළිබඳ ග‍්‍රන්ථ ගණනාවක් ද රචනා කර තිබෙන මහාචාර්ය රොහාන් ගුණරත්න සිංගප්පූරුවේ සිට නෙත් නිවුස් සමග විශේෂ සංවාදයකට එක්වෙමින් මෙම කරුණු දැක්වීම කළා.,,,,කුප‍්‍රකට මිලේනියම් සිටි සිද්ධියේදීද සිදුවූයේ බුද්ධි නිලධාරීන් සහ ඔවුන්ගේ කි‍්‍රයාකාරකම් පිළිබඳ අනවශ්‍ය අනාවරණයක් බවයි මෙහිදී සිහිපත් කෙරුණේ. රහසිගත තොරතුරු මෙලෙස ප‍්‍රසිද්ධ කිරීම හේතුවෙන් රට මෙන්ම බුද්ධි නිලධාරීන් ද, අවධානමට ලක්වන බව මහාචාර්ය රොහාන් ගුණරත්න වැඩිදුරටත් පෙන්වා දුන්නා. ,,,,ලෝකයේ සෑම රටක්ම ඔවුන්ගේ බුද්ධි අංශවල මෙහෙයුම් රහසිගතව තබා ගන්නා බවද, මෙහිදි විස්තර කෙරුණා. ,,මේ අතර අදාළ විශේෂ කාරක සභාවේ කටයුතු මාධ්‍යයට විවෘත කිරීමෙන්  යම් පාර්ශවයකට අගතියක් වී ඇත්නම් ඒ පිළිබඳ පාර්ලිමේන්තුවේදී ප‍්‍රශ්න කළ හැකි බව නියෝජ්‍ය අමාත්‍ය කරුණාරත්න පරණවිතාන පවසනවා. මාධ්‍යවේදින් පෙන්වා දුන්නේ මුල් අවස්ථාවේදී මෙම විශේෂ කාරක සභාවේ කටයුතු සජීව ලෙස ප‍්‍රචාරය කිරීමට ද කටයුතු කෙරුණු බවයි. එහෙත්, ජාතික ආරක්ෂාවට අභියෝගයක් වන කරුණු අනාවරණ කිරීම තොරතුරු දැන ගැනීමේ පනත මගින ද සීමා කර ඇති බව මාධ්‍යවේදීන් පෙන්වා දුන්නා. නියෝජ්‍ය අමාත්‍ය කරුණාරත්න පරණවිතාන මෙම කරුණු දැක්වූයේ ඊට ප‍්‍රතිචාර වශයෙන්. ,,,,පාස්කු ඉරිදා ප‍්‍රහාරය සම්බන්ධයෙන් විමර්ශනය කරන පාර්ලිමේන්තු විශේෂ කාරක සභාවේ කටයුතු සජීවීව ප‍්‍රචාරය කිරීම සම්බන්ධයෙන් ශ‍්‍රී ලංකා නිදහස් පක්ෂය සහ ජාතික නිදහස් පෙරමුණ ඇතුළු පාර්ශව රැුසක් මේවනවිටත් විරෝධය පළ කර තිබෙනවා. මෙම විශේෂ කාරක සභාවේ පළමු සාක්ෂි විමසීම පෙරේදා සිදු කෙරුණු අතර එහිදී සාක්ෂි ලබා දුන්නේ ජාතික බුද්ධි ප‍්‍රධානියා වන සිසිර මෙන්ඩිස් සහ ආරක්ෂක අමාත්‍යාංශයේ ලේකම්, ජනරාල් ශාන්ත කෝට්ටේගොඩ යන අයයි. ,,මෙම විශේෂ කාරක සභාවේ මීළග රැස්වීම ලබන 04වනදා පැවැත්වෙනවා."}
{"title":"කලකට අමතක නොවන \"ස්ටොක්ස් ගේ උඩ පන්දු රැකීම\" : ලෝක කුසලාන පළමු තරගයේ ජය එංගලන්තයට (VIDEOS/PHOTOS)","authors":["දිනුක් හේවාවිතාරණ "," කසුන් කැලුම් "],"date":{"year":"2019","month":"05","date":"31"},"views":"6472","content":"2019 ලෝක කුසලාන ක්‍රිකට් තරගාවලියේ ආරම්භක තරගයේදී දකුණු අප්‍රිකාව පරාජයට පත් කරමින් ලකුණු 104ක පහසු ජයක් ලබා ගැනීමට සත්කාරක එංගලන්ත කණ්ඩායම ඊයේ (30) සමත් වුවා. ,,කාසියේ වාසිය දිනු දකුණු අප්‍රිකානු කණ්ඩායමේ ආරාධනයෙන් පළමුව ලකුණු රැස් කිරීමට පැමිණි එංගලන්ත කණ්ඩායම සිය පන්දු ඕවර 50 අවසානයේදී කඩුලු 8ක් දැවී ලකුණු 311ක් රැස් කර ගනු ලැබුවා. එංගලන්තය වෙනුවෙන් බෙන් ස්ටොක්ස් ලකුණු 89, ජේසන් රෝයි 54ක් සහ ඊයන් මෝගන් 57 ක් රැස් කර ගනු ලැබුවා.,,ජයග්‍රාහි ලකුණු 312ක ඉලක්කයක් හඹා යාමට පැමිණි දකුණු අප්‍රිකානු කණ්ඩායමට පන්දු ඕවර 39.5ක් තුලදී සියලු දෙනා දැවී රැස් කර ගැනීමට හැකිවුයේ ලකුණු 207ක් පමණයි. දකුණු අප්‍රිකාව වෙනුවෙන් කුවින්ටන් ඩී කුක් ලකුණු 68, වෑන් ඩේර් ඩුසන් ලකුණු 50 ක් රැස් කර ගනු ලැබුවා. පන්දු යැවීමේදී ජෝෆ්ර් ආචර් ලකුණු 27 කට කඩුලු 03ක් බිඳ හෙලීමට සමත් විය.,,මෙම තරගයේදී දකුණු අප්‍රිකාවේ ඇන්ඩිල් පෙලුක්වායෝ ගේ කඩුල්ල දවා ගැනීමට බෙන් ස්ටොක්ස් අල්ලා ගනු උඩ පන්දුව සම්බන්ධයෙන් දැඩි කතා බහක් ඇතිව තිබෙනවා. එය කලකට අමතක නොවන සුපිරි පන්දු රැකීමක් බවයි ක්‍රීඩා විචාරකයින් හඳුන්වනු ලැබුවේ.,,බෙන් ස්ටොක්ස් ගේ උඩ පන්දු රැකීමේ වීඩියෝව පහතින් :,,https://www.cricketworldcup.com/video/1230828 ,,තරගයේ විශේෂ අවස්ථා පහතින්:,,https://www.cricketworldcup.com/video/1230909/cwc19-eng-v-sa-full-match-highlights"}
{"title":"ත‍්‍රස්ත කි‍්‍රයා යළිත් ඇති නොවීමට නව නීති ගෙන ආ යුතු බව අගමැති කියයි","authors":["කසුන් කැළුම්"],"date":{"year":"2019","month":"05","date":"30"},"views":"1474","content":"රටතුළ යළිත් ත‍්‍රස්ත කි‍්‍රයා ඇතිවීම වැළැක්වීම සඳහා නව නීති ගෙන ආ යුතු බව අග‍්‍රාමාත්‍ය රනිල් වික‍්‍රමසිංහ මහතා පවසනවා.,,අග‍්‍රාමාත්‍යවරයා මෙම අදහස් පළ කළේ අම්පාර නගර සභා පිටියේ අද පැවැති පවුල් ලක්ෂ 06ක් සඳහා සමෘද්ධි හිමිකම් ලබා දීමේ ජාතික උත්සවය අමතමින්. ,, ත‍්‍රස්තවාදය වැළැක්වීම සඳහා සියලූ අංශ එක්ව හුවමාර කර ගත හැකි දත්ත පද්ධතියක් ස්ථාපිත කළ යුතු බවයි අග‍්‍රාමාත්‍යවරයා මෙහිදී වැඩිදුරටත් සඳහන් කළේ."}
{"title":"ආරක්ෂක මණ්ඩලය මාස 02කින් රැස් නොවීම බරපතල වරදක් - විපක්ෂ නායකගෙන් ප‍්‍රකාශයක්","authors":["සජිත් තිලකරත්න","කසුන් කැළුම්"],"date":{"year":"2019","month":"05","date":"30"},"views":"1675","content":"ආරක්ෂක මණ්ඩලය මාස 02කින් රැස් නොවීම බරපතල වරදක් බව විපක්ෂ නායක මහින්ද රාජපක්ෂ පවසනවා.,,තංගල්ලේ ප‍්‍රදේශයේදී මාධ්‍ය වෙත අදහස් දක්වමින් විපක්ෂ නායකවරයා මේ බව කියා සිටියා."}
{"title":"කුරුණෑගල වෛද්‍යවරයාට එරෙහි පැමිණිලි 300 ඉක්මවයි","authors":["කසුන් කැළුම්"],"date":{"year":"2019","month":"05","date":"30"},"views":"1974","content":"කුරුණෑගල රෝහලේ ප‍්‍රසව හා නාරිවේද වෛද්‍ය සෙයිගු සියාබ්දීන් මොහොමඞ් සාෆිට එරෙහිව මව්වරුන්ගෙන් ලැබුණු පැමිණිලි සංඛ්‍යාව 300 දක්වා ඉහළ ගොස් තිබෙනවා.,,අදාළ පැමිණිලි ලැබී තිබුණේ කුරුණෑගල ශික්ෂණ රෝහල සහ දඹල්ල, සීගිරිය හා ගලේවෙල පොලිස් ස්ථාන වෙතයි. අද දිනයේ පමණක් කුරුණෑගල ශික්ෂණ රෝහල වෙත මව්වරුන් 97දෙනෙකු පැමිණිලි ඉදිරිපත් කළා. ,,මේ අතර පේරාදෙණිය ශික්ෂණ රෝහලේ සේවය කළ වෛද්‍යවරයෙකු සහ වෛද්‍යවරියක් සම්බන්ධයෙන් මධ්‍යම පළාත් හිටපු පළාත් සභා මන්තී‍්‍ර තුෂාර ස්වර්ණතිලක පේරාදෙණිය පොලීසිය වෙත අද පැමිණිල්ලක් ඉදිරිපත් කර තිබුණා.,,ඒ, එම රෝහලට පැමිණි මවුවරුන් කිහිපදෙනෙකුට ඔවුන් විසින් විවිධ අකටයුතුකම් සිදු කර ඇති බව පවසමින්."}
{"title":"කාත්තන්කුඩියේ OIC ගැන විමර්ශනයක් : පොලිසියේ 20 කට ස්ථාන මාරුවීම් ලබාදීලා ","authors":["වසන්ත චන්ද්‍රපාල"],"date":{"year":"2019","month":"05","date":"31"},"views":"4013","content":"මඩකලපුව කාත්තන්කුඩි පොලිස් ස්ථානයේ සේවය කරන ලද පොලිස් නිළධාරින් 20 දෙනෙකු වහාම ක්‍රියාත්මක වන පරිදි මඩකලපුව දිස්ත්‍රික්කයේ පිහිටි පොලිස් ස්ථානවලට මාරැ කර යැවිමට නැගෙනහිර දිසාව භාර ජේෂ්ඨ නියෝජ්‍ය පොලිස්පති කපිල ජයසේකර පියවර ගෙන තිබෙනවා. ඒ අනුව මෙම නිළධාරින් ඊයේ සිට වෙනත් පොලිස් ස්ථානවලට අනුයක්ත කර තිබෙන බව සදහන්.,,බුද්ධි අංශ නිළධාරින්ගේ වාර්තා පදනම් කරගෙන මෙම ස්ථාන මාරැ සිදුකල බවත් දැනට කාත්තක්කුඩි පොලිස් ස්ථානාධිපතිවරයාට එල්ල වි ඇති චෝදනා සම්බන්ධයෙන් පරීක්ෂණයක්ද ආරම්භ කර ඇති බවද උසස් පොලිස් නිලධාරියෙක් සදහන් කරනු ලැබු බවයි අප නෙත් නිව්ස් වාර්තාකරු සදහන් කර සිටියේ.,,කාත්තන්කුඩි පොලිස් ස්ථානයේ සිදුවන විවිධ ක්‍රියාකාරකම් නිසා බුද්ධි අංශ වාර්තා පදනම් කර ගනිමින් පොලිස් නිළධාරින් 20 දෙනෙක් මාරැ කලත් එය අසාධාරණ මාරැ කිරිමක් බව ස්ථාන මාරැව ලැබු සමහර පොලිස් නිළධාරින් සදහන් කර සිටිනවා. මෙම පොලිස් ස්ථානයට මෑත කාලයේදී අනියුක්ත කරනු ලැබ කිසිම චෝදනාවක් නැති නිළධාරින් පවා මාරැ කර ඇති බව ඔවුන් චෝදනා කර සිටියි.,,විවිධ චෝදනා එල්ලවි ඇති නිළධාරින් සිටියදි පොලීසියේ උසස් නිළධාරින් විසින් ඇග බේරා ගැනිම සදහා මෙම ස්ථාන මාරැවිම් සිදුකර ඇති බවයි ඔවුන් මෙහිදී වැඩිදුරටත් සදහන් කර සිටියේ.,,තමන් කිසිම හේතුවක් නැතිව ස්ථාන මාරැ කිරිම පිලිබදව සාධාරණ පරීක්ණයක් කරන ලෙසට වැඩ බලන පොලිස්පතිතුමාගෙන් තමන් ඉල්ලීමක් කිරිමටද බලාපොරොත්තු වන බව ස්ථාන මාරැව ලැබු පොලිස් නිළදාරියෙක් ප්‍රකාශ කර ඇත.,,කාත්තන්කුඩි පොලිස් ස්ථානයේ සමහර නිළධාරින් විසින් අයුතු ලෙසට අල්ලස් ලබා ගන්නා බව එම ප්‍රදේශයේ ජනතාව චෝදනා කර සිටියි. කාත්තන්කුඩි පොලිස් ස්ථානයේ ස්ථානාධිපතිවරයාටත් විවිධ චෝදනා එල්ල වි ඇති අතර සහාරන් පිලිබදව කරන පරීක්ෂණවලට මෙම ස්ථානාධිපතිවරයා සිටිමෙන් විශාල බාධාවක් ඇතිවි තිබෙන බව මඩකලපුව මංගලාරාමාධිපති අම්පිටියේ සුමනරතන හිමියන් ප්‍රකාශ කර සිටියි.,,එමෙන්ම මේ පිලිබදව නැගෙනහිර පළාත භාර ජේෂ්ඨ නියෝජ්‍ය පොලිස්පති කපිල ජයසේකරට ලිඛිතව දැනුම් දිමට මඩකලපුව ශාසනාරක්ෂක බල මණ්ඩලයමගින් කටයුතු කරන බව උන්වහන්සේ ප්‍රකාශ කරනු ලැබුවා."}
{"title":"එංගලන්තෙයන් දකුණු අපි‍්‍රකාවට 312ක ඉලක්කයක්","authors":["කසුන් කැළුම්"],"date":{"year":"2019","month":"05","date":"30"},"views":"1724","content":"ලෝක කුසලාන කි‍්‍රකට් තරගාවලියේ පළමු තරගය සත්කාරක එංගලන්තය සහ දකුණු අපි‍්‍රකාව අතර ලන්ඩන් නුවර  ඕවල් කී‍්‍රඩාංගනයේදී දැන් පැවැත්වෙනවා.,,කාසියේ වාසය දිනූ දකුණු අපි‍්‍රකානු කණ්ඩායම පළමුව පන්දු යැවීමටයි තීරණය කළේ.,,ඒ අනුව පළමුවෙන් පන්දුවට පහරදුන් එංගලන්ත කණ්ඩායම නියමිත පන්දුවාර 50 අවසානයේ කඩුළු 08ක් දැවී ලකුණු 311ක් රැස් කිරීමට සමත්වුණා.,,එහිදී එංගලන්තය වෙනුවෙන් බෙන් ස්ටොක් රැස් කළ සංඛ්‍යාව 89ක්."}
{"title":"මෝදිගේ දෙවන පදවි ප‍්‍රාප්තිය","authors":["පවිත්‍රා මදුහර්ෂනි - විදෙස් මාධ්‍ය ඇසුරෙන්"],"date":{"year":"2019","month":"05","date":"30"},"views":"227","content":"ඉන්දීය අග‍්‍රාමාත්‍ය නරේන්ද්‍ර මෝදිගේ දෙවන පදවි ප‍්‍රාප්ති උත්සවය තවත් නොබෝ වේලාවකින් ආරම්භ වීමට නියමිතයි.,,ඒ සඳහා වන විශේෂ උත්සවය නවදිල්ලි නුවර පිහිටි එරට ජනාධිපති නිල නිවස වන රාෂ්ට‍්‍රපති භවන්හිදී පැවැත්වීමට සියලූ කටයුතු සූදානම්.,,එහිදී ජනාධිපති රාම් නාත් කෝවින්ද් ඉදිරියේ අග‍්‍රාමාත්‍ය නරේන්ද්‍ර මෝදි සහ ඔහුගේ නව කැබිනට් මණ්ඩලය දිවුරුම් දෙනු ඇති.,,පක්ෂ විපක්ෂ දේශපාලනඥයින්, විදෙස් රාජ්‍ය නායකයින් මෙන්ම සුපිරි බොලිවුඞ් තරු ඇතුළු 8,000ක් පමණ පිරිසක් මෙම රාජ්‍ය උත්සවය සඳහා සහභාගීවීමට නියමිතයි. එසේම ඉකුත් වසරේ පැවැති දේශපාලන ප‍්‍රචණ්ඩ කි‍්‍රයා හමුවේ ජිවිතක්ෂයට පත් භාරතීය ජනතා පක්ෂයේ කි‍්‍රයාකාරිකයින්ගේ පවුල්වල සාමාජිකයින්ටද මෙම උත්සවයට ආරාධනා කර තිබීම විශේෂත්වයක්. ,,මේ අතර සිය දෙවන පදවි ප‍්‍රාප්තියෙන් පසු පළමු විදෙස් සංචාරය ලෙස මාලදිවයිනට පැමිණීමට අග‍්‍රාමාත්‍ය නරේන්ද්‍ර මෝදි සැලසුම් කර ඇතැයි වාර්තා වනවා.,,ඇතැම් ඉන්දීය මාධ්‍ය පවසන්නේ ජූනි මස 07වනදා අග‍්‍රාමාත්‍යවරයා මාලදිවයිනට පැමිණීමට නියමිත බවයි. එදින ඔහු මාලදිවයින් පාර්ලිමේන්තුව ඇමතීමට ද සැලසුම් කර ඇතැයි සඳහන්.,,ඉන්අනතුරුව ජූනි 08වනදා අග‍්‍රාමාත්‍ය නරේන්ද්‍ර මෝදි සංචාරයක් සඳහා ශ‍්‍රි ලංකාවට ද පැමිණීමට නියමිත බවයි එම වාර්තා වැඩිදුරටත් පැවසුවේ."}
{"title":"සුළු පරිමාණ සංචාරක ව්‍යපාරිකයින්ට පොලී රහිත ණය යෝජනා ක‍්‍රමයක්","authors":["සමන්ත කුමාර","කසුන් කැළුම්"],"date":{"year":"2019","month":"05","date":"30"},"views":"1673","content":"සුළු පරිමාණ සංචාරක ව්‍යපාරිකයින්ට ලබන ජූනි මස 10වනදා සිට රුපියල් ලක්ෂ 05ක උපරිමයකට යටත්ව ‘‘සංචාරක පොඩ්ඩෝ’’ නමින් පොලී රහිත ණය යෝජනා ක‍්‍රමයක් හඳුන්වා දෙන බව මුදල් අමාත්‍ය මංගල සමරවීර අද ප‍්‍රකාශ කළා.,,ඒ, මුදල් අමාත්‍යාංශයේ අද පැවැති මාධ්‍ය හමුවකට එක්වෙමින්. ,,පෞද්ගලික බස් හිමියන්, සංගීත කණ්ඩායම්වලට මෙන්ම තොරණ නිර්මාණකරුවන්ට ද සහන සැලසීමේ වැඩපිළිවෙළක් කි‍්‍රයාත්මක කරන බවයි මෙහිදී ප‍්‍රකාශ කෙරුණේ. රටේ ආරක්ෂාව සම්බන්ධයෙන් ද මුදල් අමාත්‍ය මංගල සමරවීර මෙහිදී අදහස් පළ කළා."}
{"title":"ත‍්‍රස්ත ප‍්‍රහාරයේ තොරතුරු දැන සිටි බවට පළවන වාර්තා ජනපති යළි ප‍්‍රතික්ෂේප කරයි","authors":["කසුන් කැළුම්"],"date":{"year":"2019","month":"05","date":"30"},"views":"1352","content":"පාස්කු ඉරිදා එල්ල වූ ත‍්‍රස්ත ප‍්‍රහාරය පිළිබද තමන්ව දැනුවත්  කිරීමක් සිදු නොකළ බව ජනාධිපති මෛතී‍්‍රපාල සිරිසේන මහතා පවසනවා.,,ට්විටර් පණිවුඩයක් නිකුත් කරමින් ජනාධිපතිවරයා කියා සිටියේ ඉකුත් අපේ‍්‍රල් මස 8 වනදා පොලිස්පතිවරයා ඇතුළු ජ්‍යෙෂ්ඨ පොලිස් නිලධාරීන්ගේ මාසික රැස්වීමේදී ඒ පිළිබඳ තමන් දැනුවත් කළ බවට පළ වන වාර්තා ප‍්‍රතික්‍ෂේප කරන බවයි.,,මේ සම්බන්ධයෙන් ජනාධිපති මාධ්‍ය අංශය ද අද නිවේදනයක් නිකුත් කළා."}
{"title":"බෝම්බකරුවන්ට ඇමතුම් ලබා දුන් දුරකතන අංක 1,800ක් ගැන විමර්ශන","authors":["සජිත් තිලකරත්න","කසුන් කැළුම්"],"date":{"year":"2019","month":"05","date":"30"},"views":"2182","content":"පාස්කු ඉරිදා එල්ල වූ ත‍්‍රස්ත ප‍්‍රහාරයට සම්බන්ධ මරාගෙන මැරෙන බෝම්බකරුවන්ගේ දුරකතන අංක හා ඔවුන් ඇමතුම් ලබා ගත් දුරකතන අංක 1,800කට අධික සංඛ්‍යාවක් සම්බන්ධයෙන් අපරාධ පරීක්ෂණ දෙපාර්තමේන්තුව විශ්ලේෂණයක් ආරම්භ කර තිබෙනවා.,,ආරක්ෂක අමාත්‍යාංශයේ මාධ්‍ය කේන්ද්‍රයේ අද පැවැති මාධ්‍ය හමුවකට එක්වෙමින් පොලිස් මාධ්‍ය ප‍්‍රකාශක පොලිස් අධිකාරී රුවන් ගුණසේකර මේ බව ප‍්‍රකාශ කළා. ,, පාස්කු ඉරිදා එල්ල වූ ත‍්‍රස්ත ප‍්‍රහාරය සම්බන්ධයෙන් මේවනවිට කාන්තාවන් 07ක් ඇතුළු සැකකරුවන් 66දෙනෙකු අපරාධ පරීක්ෂණ දෙපාර්තමේන්තුව භාරයේ පසුවනවා. කාන්තාවන් දෙදෙනෙකු ඇතුළු සැකකරුවන් 21දෙනෙකු ත‍්‍රස්ත විමර්ශන කොට්ඨාශය භාරයේ සිටින බවයි පොලිස් මාධ්‍ය ප‍්‍රකාශක පොලිස් අධිකාරී රුවන් ගුණසේකර පැවසුවේ. ,,මේ අතර පාසල්වල ආරක්ෂාව සම්බන්ධයෙන් අද පැතිර ගිය රාවයන් පිළිබඳව ද පොලිස් මාධ්‍ය ප‍්‍රකාශකවරයා අද මෙලෙස අදහස් පළ කළා."}
{"title":"අසාද් සාලිට එරෙහිව කලූතරදී විරෝධතාවක්","authors":["සැම්සන් පේ‍්‍රමසිරි"],"date":{"year":"2019","month":"05","date":"30"},"views":"2951","content":"බස්නාහිර ආණ්ඩුකාර අසාද් සාලිට එරෙහි විරෝධතාවක් අද කලූතර දිස්ති‍්‍රක් ලේකම් කාර්යාලය ඉදිරිපිටදී පැවැත්වුණා.,,ඒ, කලූතර ප‍්‍රදේශයේ භික්ෂූන් වහන්සේලාගේද ප‍්‍රධානත්වයෙන්.,,ආණ්ඩුකාර අසාද් සාලි එම අවස්ථාවේ කලූතර දිස්ති‍්‍රක් ලේකම් කාර්යාලයේ පැවැති දිස්ති‍්‍රක් සම්බන්ධීකරණ රැස්වීමට සහභාගී වෙමින් සිට තිබෙනවා. මෙම විරෝධතාවය හේතුවෙන් ආණ්ඩුකාරවරයා පොලිස් ආරක්ෂාව මධ්‍යයේ දිස්ති‍්‍රක් ලේකම්කාර්යේ පිටුපස දොරටුවෙන් පිටව ගිය බවයි නෙත් නිවුස් වාර්තාකරු පැවසුවේ. ,,මේ අතර මෙම සම්බන්ධීකරණ රැස්වීම සඳහා සහභාගී වීමට පැමිණි කලූතර දිස්ති‍්‍රක්කයේ පොදුජන පෙරමුණේ පළාත් පාලන ආයතනවල සභාපතිවරුන් ද ඊට සහභාගී නොවී එම ස්ථානයෙන් පිටව ගොස් තිබෙනවා.,,ඒ, තමන්ට සරිලන ආරක්ෂාවක් දිස්ති‍්‍රක් ලේකම් කාර්යාලය තුළ නොමැති බව පවසමින්."}
{"title":"බැඳුම්කර කොමිසමට අසත්‍ය සාක්ෂි ලබාදීම සම්බන්ධයෙන් ඇමති රවීට නඩු පවරන බව නීතිපති කියයි.","authors":["එස්. දිනේෂ්"],"date":{"year":"2019","month":"05","date":"30"},"views":"2043","content":"බැදුම්කර වංචාව පිළිබඳ විමර්ශනය කරන කොමිෂන් සභාව හමුවේ අසත්‍ය සාක්ෂි ලබා දීම සම්බන්ධයෙන් හිටපු මුදල් අමාත්‍ය රවී කරුණානායකට එරෙහිව නඩු පවරන බව නීතිපතිවරයා අද කොළඹ ප‍්‍රධාන මහෙස්ත‍්‍රාත් අධිකරණයට දැනුම් දුන්නා. ,,රවී කරුණානායකට අයත් පෞද්ගලික සමාගම සම්බන්ධයෙන් සිදු කරන විමර්ශනවලට අදාළ ඇතැම් ලේඛන මෙතෙක් ලැබී නොමැති බවයි නීතිපතිවරයා වෙනුවෙන් පෙනී සිටි රජයේ ජේෂ්ඨ නීතිඥ ලක්මිණි ගිරිහාගම එහිදී අධිකරණයට දැනුම් දුන්නේ. ,,එමෙන්ම රවි කරුණානායක අමාත්‍යවරයා සහ ඔහුගේ දියණියගේ ප‍්‍රකාශ ලබා ගැනීමට ඇති බවත් එම ප‍්‍රකාශ සටහන් කර ගැනීමෙන් අනතුරුව නඩු පැවරීමට කටයුතු කරන බවත් ඇය වැඩිදුරටත් දැනුම් දුන්නා."}
{"title":"ලෝක කුසලානයට සියල්ල සුදානම්","authors":["ඩිල්ෂාන් මඩවල"],"date":{"year":"2019","month":"05","date":"30"},"views":"1738","content":"ලෝක කුසලාන එක්දින ක‍්‍රිකට් තරගාවලියේ පළමු තරගය අද පැවැත්වෙනවා. ඒ, සත්කාරක එංගලන්තය සහ දකුණු අප‍්‍රිකාව අතරයි. ශ‍්‍රී ලංකා වේලාවෙන් පස්වරු 03ට මෙම තරගය ආරම්භ වනවා. ,,මේ අතර මෙම තරගාවලියේ සමාරම්භක උත්සවයේ අංගයක් ලෙස ඊයේ පැවති තත්පර 60 ක‍්‍රිකට් තරගාවලිය මේ වනවිට ලොව පුරා බොහෝ ක‍්‍රිකට් ලෝලීන්ගේ කතාබහට ලක්වන මාතෘකාවක් වී තිබෙනවා. මෙම තරගය සඳහා සහභාගී වන කණ්ඩායමක් ක‍්‍රීඩකයන් හෝ ක‍්‍රීඩිකාවන් දෙදෙනෙකුගෙන් සමන්විතයි. ඔවුන් පන්දුවට පහරදීම පමණක් සිදු කරන අතර පන්දු යැවීම සිදු කරන්නේ සම්මත පිරිසක් විසින්. තත්පර 60දී වැඩිම ලකුණු සංඛ්‍යාවක් ලබා ගන්නා කණ්ඩායම තරගය ජය ගන්නවා. ,,ශ‍්‍රී ලංකාව නියෝජනය කරමින් මෙම තරගාවලියට එක්වූයේ මහේල ජයවර්ධන සහ දමයන්ති දර්ශායි. ඔවුන් දෙදෙනා නියමිත තත්පර 60දී ලකුණු 43ක් ලබා ගත්තා. පකිස්තානය නියෝජනය කරමින් තරග වැදුනේ හිටපු ක‍්‍රීඩකයෙකු වන අසාර් අලි සහ නොබෙල් සාම ත්‍යාගලාභී මලාලා යූසුෆ්සායි යන අයයි. ඔවුන් ලකුණු 38ක් ලබා ගත්තා. ,,ඉන්දීය කණ්ඩායම නියෝජනය කළේ එරට හිටපු ක‍්‍රිකට් නායකයෙකු වන අනිල් කුම්බ්ලේ සහ රංගන ශිල්පි ෆර්හාන් අක්තාර් යන දෙදෙනායි. එහෙත් ඔවුන්ගේ ඉණිම ලකුණු 19කට සීමා වූ අතර මෙම තරගාවලියේදී කණ්ඩායමක් රැුස් කළ අඩුම ලකුණු සංඛ්‍යාව ද එය වුණා.,,තරගාවලිය ජය ගත්තේ නියමිත තත්පර 60දී ලකුණු 74ක් ලබාගත එංගලන්ත කණ්ඩායමයි. ඕස්ටේ‍්‍රලියාව ලකුණු 69ක් ලබා ගනිමින් ඔවුන්ට හො`ද තරගයක් ලබාදුන්නා. සියලූ තරග පැවැත්වුණේ ලන්ඩන් නුවර බකින්හැම් මාලිගය ඉදිරිපිට මාර්ගයේයි."}
{"title":"ඥාණසාර හිමියන් තවත් නඩුවකින් නිදොස් කොට නිදහස්","authors":["එස්. දිනේෂ්"],"date":{"year":"2019","month":"05","date":"30"},"views":"6599","content":"තලාහේන ප‍්‍රදේශයේ පල්ලියකට පහර දී එහි සිටි පුද්ගලයින් දෙදෙනෙකුගේ රංමාල කොල්ලකෑ බවට චෝදනා කරමින් පවරා තිබූ නඩුවකින් පූජ්‍ය ගලගොඩඅත්තේ ඥාණසාර හිමියන් ඇතුළු 13 දෙනෙකු නිදොස් කොට නිදහස් කරමින් මහාධිකරණය මීට පෙර ලබාදුන් තීන්දුවක් අද නැවත තහවුරු කෙරුණා. ඒ, කොළඹ මහාධිකරණය විසින්. ,,පූජ්‍ය ගලගොඩඅත්තේ ඥාණසාර හිමියන් ඇතුළු 13 දෙනෙකු අදාළ නඩුවෙන් නිදොස් කොට නිදහස් කිරීම අභියෝගයට ලක් කරමින් නීතිපතිවරයා අභියාචනාධිකරණය හමුවේ අභියාචනයක් ගොනු කර තිබුණා. එහෙත් එම අභියාචනය ඉල්ලා අස්කර ගැණුනු අතර ඒ අනුව එම අභියාචනය නිෂ්ප‍්‍රභ කෙරුණා. ,,ඒ බව සැලකිල්ලට ගනිමිනුයි මෙම නඩුවෙන් පූජ්‍ය ගලගොඩඅත්තේ ඥාණසාර හිමියන් ඇතුළු 13 දෙනා නිදහස් කිරීමට කොළඹ මහාධිකරණය අද නැවත තීන්දු කළේ."}
{"title":"වෛද්‍ය සාෆිට එරෙහිව අදත් මව්වරුන්ගෙන් පැමිණිලි","authors":["හර්ෂිකා සංජීවනී"," නිශාන් ද සිල්වා"],"date":{"year":"2019","month":"05","date":"30"},"views":"2403","content":"සිසේරියන් සැත්කම් අතරතුර මව්වරුන් වන්ද්‍යකරණය කළ බවට චෝදනාවට ලක්ව සිටින ප‍්‍රසව හා නාරිවේද වෛද්‍ය සෙයිගු සියාබ්දීන් මොහොමඞ් සාෆි සම්බන්ධයෙන් පැමිණිලි කිරීම සඳහා අද දිනයේ ද මව්වරුන් රැුසක් කුරුණෑගල ශික්ෂණ රෝහල වෙත පැමිණ සිටිනවා. ,,ඒ අනුව මව්වරුන් 30 දෙනෙකු පමණ අද පෙරවරුවේ පැමිණිලි ඉදිරිපත් කිරීමට පැමිණි බවයි නෙත් නිවුස් වාර්තාකරු පැවසුවේ. ඊයේ දිනය වනවිට කුරුණෑගල ශික්ෂණ රෝහල වෙත පමණක් ලැබී තිබූ සමස්ත පැමිණිලි සංඛ්‍යාව 202ක්.,,මීට අමතරව දඹුල්ල මූලික රෝහලට හා පොලිස් ස්ථානයට ද අද පෙරවරු 11 පමණ විට පැමිණිලි 10ක් ලැබී තිබුණා.  මේ ඒ පිළිබ`ද පැහැදිලි කරන නෙත් නිවුස් දඹුල්ල වාර්තාකරු කාංචන කුමාර."}
{"title":"වසන්ත සේනානායකට රාජ්‍ය අමාත්‍යධූරයක් හිමි වීම පිළිබඳ එජාපයෙන්ම විරෝධයක්","authors":["නිශාන් ද සිල්වා"],"date":{"year":"2019","month":"05","date":"30"},"views":"2674","content":"පාර්ලිමේන්තු මන්ත‍්‍රී වසන්ත සේනානායකට යළි විදේශ කටයුතු රාජ්‍ය අමාත්‍ය ධුරය ලබාදීම සම්බන්ධයෙන් එක්සත් ජාතික පක්ෂයේ ඇතැම් මන්ත‍්‍රීවරුන් විරෝධය පළ කරනවා. ,,පොළොන්නරුව දිස්ත‍්‍රික් පාර්ලිමේන්තු මන්ත‍්‍රී නාලක කොලොන්නේ ප‍්‍රකාශ කළේ ජනතාවට සේවය කිරීම සඳහා නොව පෞද්ගලික අවශ්‍යතාවන් වෙනුවෙන් රාජ්‍ය අමාත්‍ය වසන්ත සේනානායකට එම අමාත්‍ය ධුරය හිමි වී ඇති බවයි.,,,,පොළොන්නරුව දිස්ත‍්‍රික් එක්සත් ජාතික පක්ෂ පාර්ලිමේන්තු මන්ත‍්‍රී වසන්ත සේනානායක, විදේශ කටයුතු රාජ්‍ය අමාත්‍යවරයා ලෙස ඊයේ ජනාධිපතිවරයා ඉදිරියේ දිවුරුම් දුන්නා. ඉකුත් ආණ්ඩු පෙරළිය අවස්ථාවේදී වරින් වර පක්ෂ මාරු කිරීම සම්බන්ධයෙන් ද ඔහු දැඩි විවේචනයට ලක්වුණා."}
{"title":"කැළණිය විශ්ව විද්‍යාලය වසා දැමේ","authors":["නිශාන් ද සිල්වා"],"date":{"year":"2019","month":"05","date":"30"},"views":"3361","content":"වෛද්‍ය පීඨය හැර කැලණිය විශ්ව විද්‍යාලයේ සෙසු සියලූ පීඨ අද පෙරවරුවේ වසා දැමුණා. ,,ඒ, විශ්ව විද්‍යාල නව ආරක්ෂක වැඩපිළිවෙල සම්බන්ධයෙන් සිසුන් කණ්ඩායමක් විරෝධය පළ කිරීමත් සමඟයි. ඒ අනුව නේවසිකාගාර පහසුකම් හිමි සිසුන්ටද නේවාසිකාගාරවලින් ඉවත් වන ලෙස දැනුම් දී ඇති බවයි කැලණිය විශ්ව විද්‍යාලයේ සන්නිදවේද හා මාධ්‍ය ඒකකයේ මාධ්‍ය අධ්‍යක්‍ෂ, ජ්‍යෙෂ්ඨ කථිකාචාර්ය විජයානන්ද රූපසිංහ පැවසුවේ.,,,,විශ්ව විද්‍යාලය වසා දැමීමට හේතු වු කරුණු පිළිබඳවද මෙහිදී පැහැදිලි කෙරුණා."}
{"title":"කටකතාවක් නිසා මීගමුවේ පාසල් උණුසුම් - බිය නොවන්නැයි බලධාරීන්ගෙන් ඉල්ලීමක්","authors":["නිශාන් ද සිල්වා"],"date":{"year":"2019","month":"05","date":"30"},"views":"10714","content":"කටකතාවක් හේතුවෙන් මව්පියන් බියට පත්වීමත් සමඟ මීගමුව ප‍්‍රදේශයේ පාසල් ආශ‍්‍රිතව ඇති වී තිබෙන තත්වය සොයා බලා වාර්තා කිරීම සඳහා මීගමුව කලාප අධ්‍යාපන කාර්යාලයේ නියෝජ්‍ය අධ්‍යක්‍ෂවරයෙකු පිටත් කර යවා තිබෙනවා. ඒ, බස්නාහිර පළාත් අධ්‍යාපන අධ්‍යක්‍ෂ ශ‍්‍රීලාල් නෝනිස් විසින්. ,,මීගමුව ප‍්‍රදේශය ආශ‍්‍රිතව පැතිර ගිය රාවයක් හේතුවෙන් මව්පියන් කලබල වී පාසල්වල දරුවන් යළි නිවෙස් වෙත රැගෙන යාමට උත්සහ දැරූ බවයි නෙත් නිවුස් වෙත වාර්තා වුණේ. මව්පියන් පාසල් ආශ‍්‍රිත ප‍්‍රදේශයට පැමිණ කලබලකාරී ලෙස හැසිරුණු බවද වාර්තා වුණා. මේ සම්බන්ධයෙන් කළ විමසීමක දී  බස්නාහිර පළාත් අධ්‍යාපන අධ්‍යක්‍ෂ ශ‍්‍රීලාල් නෝනිස් පැවසුවේ කිසිදු සිදුවීමක් සම්බන්ධයෙන් ආරක්ෂක අංශ හෝ වෙනත් පාර්ශවයක් විසින් දැනුම් දීමක් සිදු කර නොමැති බවයි. ඒ අනුව පාසල් සාමාන්‍ය පරිදි පවත්වාගෙන යන බවද අධ්‍යාපන අධ්‍යක්‍ෂවරයා ප‍්‍රකාශ කළා. ,, ,,,,මේ අතර පොලිස් මාධ්‍ය ප‍්‍රකාශක, පොලිස් අධිකාරී රුවන් ගුණසේකර ද පැවසුවේ මීගමුව ප‍්‍රදේශය ආශ‍්‍රිතව පැතිර යන කටකතාවල සත්‍යතාවක් නොමැති බවයි. බිය විය යුතු කිසිදු තත්වයක් නොමැති බවද පොලිස් මාධ්‍ය ප‍්‍රකාශකවරයා තහවුරු කළා. එමෙන්ම අසත්‍ය ප‍්‍රචාර පතුරුවන්නන්ට එරෙහිව දැඩි නීතිමය පියවර ගන්නා බවයි ප‍්‍රකාශ කෙරුණේ."}
{"title":"ඩොලරයට සාපේක්ෂව රුපියල සවිමත් වෙලා - මහ බැංකුව","authors":["ඩිල්ෂාන් මඩවල"],"date":{"year":"2019","month":"05","date":"30"},"views":"2028","content":"මෙම වසරේ මේ දක්වා කාලයේදී අමෙරිකානු ඩොලරයට සාපේක්ෂව ශ‍්‍රී ලංකා රුපියල 3.8% කින් ශක්තිමත් වී ඇතැයි ශ‍්‍රී ලංකා මහ බැංකුව පවසනවා. ,,ඉකුත් වසර අගභාගයේදී ශ‍්‍රී ලංකා රුපියල අමෙරිකානු ඩොලරයට සාපේක්ෂව වේගයෙන් අවප‍්‍රමාණය වුණා. මෙම වසරේ මුල් කාර්තුවේ ද වරින් වර ශ‍්‍රී ලංකා රුපියල එලෙස අවප‍්‍රමාණය වුණත් සමස්තයක් ලෙස රුපියල දැන් ශක්තිමත් වී ඇති බවයි ශ‍්‍රී ලංකා මහ බැංකුව පෙන්වා දෙන්නේ. ,,පාස්කු ඉරිදා බෝම්බ ප‍්‍රහාරයෙන් පසුවද අමෙරිකානු ඩොලරයට සාපේක්ෂව ශ‍්‍රී ලංකා රුපියල කෙටි කාලීනව අවප‍්‍රමාණය වුණා. එහෙත් එම පසුබෑමද මේ වනවිට ආවරණය වී ඇති බවයි ශ‍්‍රී ලංකා මහ බැංකුව පවසන්නේ. ඊයේ (29) ගනුදෙනු නිමා වනවිට අමෙරිකානු ඩොලරයක ගැනුම් මිල රුපියල් 174.16ක් වුණා. විකුණුම් මිල වූයේ රුපියල් 178. 11ක්."}
{"title":"රිෂාඩ්ට එරෙහි විශ්වාසභංගයේ දෙමළ සන්ධානයේ තීරණය තවමත් වැට උඩ","authors":["සජිත් තිලකරත්න"],"date":{"year":"2019","month":"05","date":"30"},"views":"1221","content":"අමාත්‍ය රිෂාඞ් බදියුදීන්ට එරෙහි විශ්වාසභංග යෝජනාවේදී ගනු ලබන ස්ථාවරය කුමක්දැයි තවමත් තීරණය කර නොමැති බව ඉලංකෙයි තමිල් අරසු පක්ෂය පවසනවා. ,,දෙමළ ජාතික සන්ධානයේ ප‍්‍රධාන පාර්ශවකරුවා වන්නේ ද ඉලංකෙයි තමිල් අරසු පක්ෂයයි. කෙසේවෙතත් සිය ජ්‍යෙෂ්ඨ නායකයින් කිහිපදෙනෙකුම මේ දිනවල විදේශගතව සිටින බවද ඒ නිසා අදාළ විශ්වාසභංග යෝජනාව සම්බන්ධයෙන් තීරණයක් ගත නොහැකි බවද ඔවුන් කියා සිටියා. පාර්ලිමේන්තු මන්ත‍්‍රී, වෛද්‍ය එස්. ශිවමෝහන් පැවසුවේ විදේශගතව සිටින සිය ජ්‍යෙෂ්ඨ නායකයින් යළි පැමිණීමෙන් පසුව සාකච්ඡා කර ඒ සම්බන්ධයෙන් තීරණයක් ගන්නා බවයි. ,,මේ අතර අමාත්‍ය රිෂාඞ් බදියුදීන්ට එරෙහි විශ්වාසභංග යෝජනාවට පක්ෂව ඡන්දය ප‍්‍රකාශ කරන බව දෙමළ ජාතික සන්ධානයේ පාර්ශවකරුවෙකු වන ටෙලෝ සංවිධානය ඉකුත්දා ප‍්‍රකාශ කළා. සෙල්වම් අඩෙක්කලනාදන් සහ කේ කෝදීෂ්වරන් යන පාර්ලිමේන්තු මන්ත‍්‍රීවරුන් ටෙලෝ සංවිධානය නියෝජනය කරන අයයි. ඉලංකෙයි තමිල් අරසු පක්ෂය නියෝජනය කරන චාල්ස් නිර්මලනාදන්ද අමාත්‍ය රිෂාඞ් බදියුදීන්ට එරෙහි විශ්වාසභංග යෝජනාවට පක්ෂව ඡන්දය ප‍්‍රකාශ කරන බව ප‍්‍රකාශ කර තිබෙනවා."}
{"title":"මෝදිගේ දිවුරුම් දීම වෙනුවෙන් මෛත්‍රී ඉන්දියාවට","authors":["ටී කේ ජී කපිල - කටුනායක"],"date":{"year":"2019","month":"05","date":"30"},"views":"1454","content":"ජනාධිපති මෛත‍්‍රිපාල සිරිසේන මහතා අද උදෑසන ඉන්දියාව බලා පිටත්ව ගියා. ,,ඒ, පසුගිය දා පැවති ඉන්දීය මහ මැතිවරණයෙන් ජයගත් නරේන්ද්‍ර මෝදිගේ පදවි ප‍්‍රාප්ති උළෙලේ ආරාධිත අමුත්තෙකු ලෙස සහභාගී වීම සඳහායි. ,,ජනාධිපතිවරයා සමඟ 12 දෙනෙකුගෙන් යුත් දූත පිරිසක් ද ඉන්දියාව බලා ගිය බවයි කටුනායක ගුවන් තොටුපල නෙත් නිවුස් වාර්තාකරු පැවසුවේ."}
{"title":"නිවෙසකට ගිනි තබයි - කිලිනොච්චියේ ගැටුමකින් 9කට තුවාල","authors":["මාධව කුලසූරිය"],"date":{"year":"2019","month":"05","date":"30"},"views":"5727","content":"කිලිනොච්චිය සෙල්වනගර් ප‍්‍රදේශයේ දී දෙපිරිසක් අතර ඇති වූ ගැටුමකින් 09 දෙනෙකු තුවාල ලබා තිබෙනවා. ,,කාන්තාවන් 06 දෙනෙකු සහ පිරිමි පුද්ගලයින් 03 දෙනෙකු මෙලෙස තුවාල ලබා ඇති බවයි නෙත් නිවුස් වාර්තාකරු පවසන්නේ. ගැටුම අතරතුර නිවසකට සහ යතුරුපැදියකට ගිිනි තබා තිබෙනවා. තවත් නිවසකට හානි සිදුව ඇති බවයි නෙත් නිවුස් වාර්තාකරු වැඩිදුරටත් පැවසුවේ. ,,කලක් තිස්සේ පැවති ආරවුලක් දුරදිග යාමෙන් ගැටුම ඇති වී ඇතැයි සැක කෙරෙනවා. වැඩිදුර විමර්ශන සිදු කරන්නේ කිලිනොච්චිය පොලිසියයි."}
{"title":"ලෝක කුසලානය අදින් ඇරඹේ ","authors":["කසුන් කැළුම්"," තරංග රුක්ෂාන් "],"date":{"year":"2019","month":"05","date":"30"},"views":"3325","content":"2019 එක්දින ක‍්‍රිකට් ලෝක කුසලාන තරගාවලිය අද ආරම්භ වනවා. ඒ, එංගලන්තය සහ වේල්සයේ සම සත්කාරකත්වයෙන්. පළමු තරගය එංගලන්තය හා දකුණු  අප‍්‍රිකාව අතර අද පැවැත්වෙනවා. ,,මෙවර ලෝක කුසලාන එක්දින ක‍්‍රිකට් තරගාවලියට එක්වන කණ්ඩායම් දහයේ නායකයින් සහ බි‍්‍රතාන්‍යයේ දෙවන එලිසබෙත් මහරැජිණ අතර හමුවක් ඊයේ සිදු වුණා. ඒ, බකිංහැම් මාළිගයේදීයි. මෙම අවස්ථාව සදහා හැරී කුමරුද එක්ව සිටි බවයි විදෙස් වාර්තා පවසන්නේ. ,,අනතුරුව ලෝක කුසලාන එක්දින ක‍්‍රිකට් තරගාවලියේ සමාරම්භක උත්සවය බකිංහැම් මාළිගය ඉදිරිපිටදී පැවැත්වුණා. දැරියන්ගේ අධ්‍යාපනය වෙනුවෙන් සටන් වදින පාකිස්තාන ජාතික ළමා ක‍්‍රියාකාරිණියක සහ එක්සත් ජාතීන්ගේ සංවිධානයේ ලාබාලතම සාම දූතවරිය වන මලාලා යූසුෆ්සායි ද ඒ සඳහා එක්ව සිටි බවයි විදෙස් වාර්තා වැඩිදුරටත් පැවසුවේ. ,,සර් විවියන් රිචර්ඕස්, මහේල ජයවර්ධන, බ්‍රෙට් ලී, අනිල් කුම්බ්ලි සහ අසාර්  අලි වැනි ප‍්‍රවීණ කි‍්‍රකට් කී‍්‍රඩකයින්ද ඊයේ පස්වරුවේ මෙම සමාරම්භක උත්සවයට එක්ව සිටියා. ,,සමාරම්භක උත්සවයේ වැඩි අවධානයක් යොමු වූයේ මෙවර ලෝක කුසලාන තරගාවලියට එක්වන සියලූ රටවල් නියෝජනය කරමින් හිටපු ක‍්‍රිකට් ක‍්‍රීඩකයෙකු සහ තවත් අයෙකු එක්ව තත්පර 60ක තරගයක් පැවැත්වීමයි. මෙහිදි ජය ලබා ගැනීමට එංගලන්තය සමත් වුණා. ඔවුන් තත්පර 60දී ලබාගත් ලකුණු සංඛ්‍යාව 74ක්. ශ‍්‍රී ලංකාව ලකුණු 43ක් ලබාගත් අතර ඔවුන්ට හිමි වූයේ 06වන ස්ථානයයි. ,,අදින් ආරම්භ වන මෙම එක්දින ක‍්‍රිකට් ලෝක කුසලාන තරගාවලිය සම්බන්ධටෙන් නෙත් ස්පෝර්ට්ස්මන් තබන සටහනක් පහතින්,"}
{"title":"අසාද් සාලිට හා රිෂාඩ් බදියුදීන්ට විපක්ෂයෙන් චෝදනා","authors":["නිශාන් ද සිල්වා"],"date":{"year":"2019","month":"05","date":"30"},"views":"1660","content":"ආණ්ඩුකාර අසාද් සාලිට සහ අමාත්‍ය රිෂාඞ් බදියුදීන්ට එරෙහිව ඇති චෝදනා සම්බන්ධයෙන් ඊයේ රාත‍්‍රියේ ප‍්‍රචාරය වූ නෙත් එෆ් එම් අන්ලිමිටඩ් වැඩසටහනේදී ද සාකච්ඡා කෙරුණා. මෙම සාකච්ඡාව සිදු කෙරුණේ ඒකාබද්ධ විපක්ෂය නියෝජනය කරන පාර්ලිමේන්තු මන්ත‍්‍රීවරයෙකු වන රංජිත් ද සොයිසා සමඟයි.,,,,පාස්කු ඉරිදා ප‍්‍රහාරයෙන් ජීවිත හා දේපළ හානි වූවාසේම ඊට වඩා වැඩි හානියක් සිදු වූ පිරිසක් පිළිබඳවද මෙහිදී අදහස් පළ කෙරුණා.,,,,ඊයේ රාත‍්‍රියේ ප‍්‍රචාරය වූ නෙත් එෆ් එම් අන්ලිමිටඞ් මෙම සම්පූර්ණ වැඩසටහන බැඑයබැඅිගකන අපගේ වෙබ් අඩවියට පිවිස ශ‍්‍රවණය කළ හැකියි."}
{"title":"පාස්කු ප්‍රහාරය පිළිබඳ පාර්ලිමේන්තු විශේෂ තේරීම් කාරක සභාවට චෝදනා","authors":["ඩිල්ෂාන් මඩවල","සජිත් තිලකරත්න"],"date":{"year":"2019","month":"05","date":"30"},"views":"1712","content":"පාස්කු ඉරිදා ප‍්‍රහාරය සම්බන්ධයෙන් විමර්ශනය කිරීමට පත් කෙරුණු පාර්ලිමේන්තු විශේෂ කාරක සභාවට ජනතා විමුක්ති පෙරමුණේ නියෝජිතයෙකු පත්කරනු ලැබ සිටීම සදාචාර විරෝධි බවට පාර්ලිමේන්තු මන්ත‍්‍රී වාසුදේව නානායක්කාර කළ චෝදනාව ජනතා විමුක්ති පෙරමුණ ප‍්‍රතික්ෂේප කරනවා. ,,වාසුදේව නානායක්කාර මන්ත‍්‍රීවරයා පැවසුවේ ජනතා විමුක්ති පෙරමුණේ නියෝජිතයෙකු මෙම විශේෂ කාරක සභාවට පත් කිරීමෙන් බැඳියාවන්ගේ ගැටුමක් ඇති වී තිබෙන බවයි. පාස්කු ඉරිදා ප‍්‍රහාරය සම්බන්ධයෙන් අත්අඩංගුවට ගෙන සිටින සැකකරුවන් අතර ජනතා විමුක්ති පෙරමුණේ ජාතික ලැයිස්තු නියෝජිතයෙකු සිටින බවද ඒ අනුව එම ප‍්‍රහාරය සම්බන්ධයෙන් විමර්ශනයකට ජනතා විමුක්ති පෙරමුණේම නියෝජිතයෙකු සහභාගී කරවා ගැනීම සදාචාරාත්මක නොවන බවද මෙහිදී වැඩිදුරටත් විස්තර කෙරුණා. ,,,,පාස්කු ඉරිදා ප‍්‍රහාරය සම්බන්ධයෙන් විමර්ශනය කිරීමට පත් කෙරුණු පාර්ලිමේන්තු විශේෂ කාරක සභාවට ජනතා විමුක්ති නියෝජනය කරමින් පත්කරනු ලැබ සිටින්නේ පාර්ලිමේන්තු මන්ත‍්‍රී, වෛද්‍ය නලින්ද ජයතිස්සයි. ඒ අනුව වාසුදේව නානායක්කාර මන්ත‍්‍රීවරයා කරන චෝදනාවට ජනතා විමුක්ති පෙරමුණ වෙනුවෙන් ඔහුම ප‍්‍රතිචාර දැක්වූවා. ,,,,මෙවැනි විශේෂ කාරක සභාවක් පත් කරන්නැයි කෙරුණු ඉල්ලීමට ඒකාබද්ධ විපක්ෂයද පාර්ශවකරුවෙකු වූ බව මෙහිදී සිහිපත් කෙරුණා. එසේ තිබියදී ඔවුන් මෙම විශේෂ කාරක සභාවට සහභාගී නොවන්නේ ද වාසුදේව නානායක්කාර මන්ත‍්‍රීවරයා පෙන්වාදෙන බැඳියාවන්ගේ ගැටුමක් නිසාදැයි දැන් සැක මතුවන බවයි නලින්ද ජයතිස්ස මන්ත‍්‍රීවරයා මෙහිදී වැඩිදුරටත් පැවසුවේ.,,,,මේ අතර පාස්කු ඉරිදා ප‍්‍රහාරය සම්බන්ධයෙන් විමර්ශනය කිරීමට පත් කෙරුණු පාර්ලිමේන්තු විශේෂ කාරක සභාව ඊයේ සිය සාක්ෂි විමසීම ආරම්භ කළා. මෙම පාර්ලිමේන්තු විශේෂ කාරක ලබන ජුනි 04වනදා නැවත රැස්වීමට නියමිතයි."}
{"title":"වෛද්‍ය මොහොමඩ් සාෆිගේ නිවස පරීක්ෂා කෙරේ","authors":["කුෂාන් ජයවර්ධන"," සජිත් තිලකරත්න"],"date":{"year":"2019","month":"05","date":"30"},"views":"6088","content":"සිසේරියන් සැත්කම් අතරතුර මව්වරුන් වන්ද්‍යකරණය කළ බවට චෝදනාවට ලක්ව සිටින ප‍්‍රසව හා නාරිවේද වෛද්‍ය සෙයිගු සියාබ්දීන් මොහොමඩ් සාෆිගේ මුල් නිවස ආරක්ෂක අංශ විසින් පරීක්ෂාවට ලක්කර තිබෙනවා. ,,මෙම නිවස පිහිටා ඇත්තේ අනුරාධපුර කලාවැව ප‍්‍රදේශයේයි. කෙසේ වෙතත් සැක සහිත කිසිවක් සෝදිසියේදී හමු වී නොමැති බව නෙත් නිවුස් වාර්තාකරු පවසනවා. වෛද්‍ය සෙයිගු සියාබ්දීන් මොහොමඩ් සාෆිගේ පියාගෙන් සහ පවුලේ තවත් සමීප ඥාතීන් කිහිපදෙනෙකුගෙන් පොලිසිය ප‍්‍රකාශ ලබාගෙන ඇති බවද සඳහන්. ,,මේ අතර මෙම සැකකාර වෛද්‍යවරයා සම්බන්ධයෙන් මේ වනවිටත් කුරුණෑගල ශික්ෂණ රෝහලට, දඹුල්ල මූලික රෝහලට සහ පොලිසියට පැමිණිලි ලැබෙමින් පවතිනවා. ඊයේ දිනය වනවිට එලෙස ලැබී ඇති මුළු පැමිණිලි ගණන 200කට වැඩියි. ,,මව්වරුන් කිහිපදෙනෙකු පේරාදෙණිය ශික්ෂණ රෝහලටද දුරකතනයෙන් අමතා ඇති බව නෙත් නිවුස් වෙත වාර්තා වුණා. ඒ අනුව කළ විමසීමක දී එහි ජ්‍යෙෂ්ඨ ප‍්‍රකාශකයෙකු පැවසුවේ පැමිණිලි ලැබුණහොත් භාරගන්නා බවයි. ,,සෙයිගු සියාබ්දීන් මොහොමඩ් සාෆි හෝ ඒ ආසන්න නමකින් වෛද්‍යවරුන් දෙදෙනකු පේරාදෙණිය ශික්ෂණ රෝහලේ සේවය කර ඇතැයි ද නෙත් නිවුස් වෙත දැන ගන්නට ලැබුණා."}
{"title":"අමාත්‍යංශ ලේකම් පිළිබඳ විමර්ශන සදහා පොලීසිය නීතිපති උපදෙස් පතයි","authors":["ඩිල්ෂාන් මඩවල","සජිත් තිලකරත්න"],"date":{"year":"2019","month":"05","date":"30"},"views":"2125","content":"මුදල් අමාත්‍යංශයේ ප‍්‍රවෘත්ති අධ්‍යක්‍ෂ මොහොමඩ් අලි හසන් සම්බන්ධයෙන් ඉදිරි විමර්ශන සදහා නීතිපති උපදෙස් ලබාගන්නා බව පොලීසිය පවසනවා. ,,මල්වාන ප‍්‍රදේශයේ ඔහුගේ නිවසේ තිබී බෝර 12 වර්ගයේ පතරොම් 93ක් ඊයේ (29) සොයාගත් බව පොලිස් මාධ්‍ය ප‍්‍රකාශක පොලිස් අධිකාරී රුවන් ගුණසේකර පැවසුවා. මෙම පතරොම් හමුවූයේ නිවසේ වහලයේ තිබී බවද එහෙත් ඒ පිළිබද මොහොමඞ් අලි හසන් දැන සිටියේ දැයි සැක පවතින බවද ප‍්‍රකාශ කෙරුණා.,,මේ සම්බන්ධයෙන් ඔහුගෙන් ප‍්‍රකාශයක් සටහන් කර ගැනීමෙන් පසු ඊයේ රාති‍්‍ර ඔහු මුදා හැරුණු බවයි පොලිස් මාධ්‍ය ප‍්‍රකාශකවරයා වැඩිදුරටත් පැවසුවේ. ,,මේ අතර මොහොමඩ් අලි හසන්ගේ පුත‍්‍රයෙකු පැවසුවේ මවගේ පාර්ශවයෙන් තම සීයාට බෝර 12 වර්ගයේ ගිනි අවියක් තිබී ඇති බවයි. ඊට යොදන උණ්ඩ වහලයේ සගවා තිබී ඇතැයිද ඊයේ කෙරුණු සෝදිසියේදී හමුවී ඇත්තේ වසර 35 හෝ 40 ක් පමණ පැරණි එම උණ්ඩ බවද ඔහු පැවසුවා. අදාළ ගිනි අවිය 88 - 89 කලබල පැවති වකවානුවේදී පොලීසියට භාරදී ඇති බවයි මොහොමඩ් අලි හසන්ගේ පුත‍්‍රයා වැඩිදුරටත් කියාසිටියේ."}
{"title":"ටෙස්ට් කි‍්‍රකට් තරගාවලියක් සදහා පාකිස්තානයෙන් ශී‍්‍ර ලංකාවට ආරාධනයක්","authors":["කසුන් කැළුම්"],"date":{"year":"2019","month":"05","date":"29"},"views":"1870","content":"සිය රටේ පැවැත්වෙන තරග දෙකකින් සමන්විත ටෙස්ට් කි‍්‍රකට් තරගාවලියක් සදහා මෙම වසර අවසානයේදී සහභාගි වන්නැයි එරට කි‍්‍රකට් පාලක මණ්ඩලය ශී‍්‍ර ලංකා කි‍්‍රකට් ආයතනයට යෝජනාවක් ඉදිරිපත් කර තිබෙනවා.,,ලාහෝර් කී‍්‍රීඩාංගණයේදී මෙම තරග පැවැත්විමටයි සැලසුම් කර ඇත්තේ. තරගාවලිය සදහා සපයනු ලබන ආරක්ෂාව සම්බන්ධයෙන් සොයා බැලීම සදහා ශ‍්‍රී ලංකා කි‍්‍රිකට් ආයතනයේ නිළධාරීන්ට පාකිස්තානයට පැමිණෙන ලෙස ද පාකිස්තාන  පාලක මණ්ඩලය ඉල්ලීමක් කර තිබෙනවා.,,2009 වසරේදී ශී‍්‍ර ලංකා පිලට ලාහෝර් නුවර දී එල්ල වූ ත‍්‍රස්ත ප‍්‍රහාරයෙන්  පසු මෙතෙක් පාකිස්තානයේදී ජාත්‍යන්තර ටෙස්ට් තරගයක් පවත්වා නැහැ.  ,,කෙසේ වෙතත් ඉකුත් වසර කිහිපයේදී ජාත්‍යන්තර පන්දුවාර විස්ස තරග කිහිපයක්ම එරදී පැවැත්වීමට පාකිස්තාන කි‍්‍රකට් මණ්ඩලය කටයුතු කළේ දැඩි ආරක්ෂාවක් යොදමින්. ශ‍්‍රී ලංකා - පාකිස්තාන විස්සයි විස්ස තරගයක් සහ පාකිස්තානය හා බටහිර ඉන්දීය කොදෙව් කණ්ඩායම අතර පන්දුවාර 20 තරග 3ක් ද පාකිස්තාන සුපර් ලීග් තරගාවලියේ තරග කිහිපයක්ද පාකිස්තානයේදී එලෙස පවත්වා තිබෙනවා."}
{"title":"සංචාරක සන්නාමයක් ලෙස ශී‍්‍ර ලංකා නාමය යළි නංවන්න මිලියන 150ක ආයෝජනයක්","authors":["ඩිල්ෂාන් මඩවල"],"date":{"year":"2019","month":"05","date":"29"},"views":"1659","content":"පාස්කු ඉරිදා ප‍්‍රහාරයෙන් සංචාරක කර්මාන්තයට ඇති වූ අහිතකර බලපෑම අවම කර ගැනීම සදහා නව ප‍්‍රවර්ධන වැඩසටහන් ආරම්භ කිරීමට කැබිනට් මණ්ඩලය අනුමැතිය ලබාදී තිබෙනවා.,,මේ යටතේ ගෝලීය නියෝජිත ආයතනයක් මගින් දින 45 ක කාලයක් සදහා මහජන සබදතා දියුණු කිරීමේ වැඩසටහනක් කි‍්‍රයාත්මක කිරීමට නියමිතයි. සංචාරක සන්නාමයක් ලෙස ,ශී‍්‍ර ලංකා නාමය යළි ප‍්‍රචලිත කිරීම සදහා මාස 6 ක කාලයක් දැන්වීම් ප‍්‍රචාරණය කිරීමටද කටයුතු කෙරෙනු ඇති. ,,සංචාරක ගමනාන්තයක් ලෙස ශී‍්‍ර ලංකාව තවදුරටත් ප‍්‍රවර්ධනය කිරීමේ අදහසින් විදේශ චාරිකා මෙහෙයවන්නන් සමග එක්වද ප‍්‍රවර්ධන වැඩසටහන් සිදු කිරීමට යෝජනා වී තිබෙනවා.,,වසරකට මගීන් 250 කට වැඩි සංඛ්‍යාවක් ශී‍්‍ර ලංකාවට රැගෙන එන විදේශ චාරිකා මෙහෙයවන්නන් සමග එක්ව මෙම ප‍්‍රවර්ධන වැඩසටහන් සිදු කිරීමටයි සැලසුම් කර ඇත්තේ. එක්සත් රාජධානිය, ඉන්දියාව, රුසියාව, ඉතාලිය, ඊශ‍්‍රායලය, ජර්මනිය, චීනය, යුක්රේනය, ජපානය, ප‍්‍රංශය,  ඕස්ටේ‍්‍රලියාව සහ කොරියාව ඇතුළු රටවල් කිහිපයක විදේශ චාරිකා මෙහෙයවන්නන් වෙතින් ඒ සදහා යෝජනා කැදවීමට අපේක්ෂා කෙරෙනවා.,,මෙම වැඩසටහන සදහා  සිදුකරීමට නියමිත ආයෝජනය රුපියල් මිලියන 150ක්. කැබිනට් මණ්ඩලය ඒ සදහාද අනුමැතියද ලබා දී  තිබෙනවා."}
{"title":"පොලීසියට සයිබර් ප‍්‍රහාරයක්","authors":["හේමන්ත කහවලගේ","ඩිල්ෂාන් මඩවල"],"date":{"year":"2019","month":"05","date":"29"},"views":"6704","content":"පොලීසියේ විද්‍යුත් පණිවිඩ හුවමාරු කිරිම සදහා භාවිත කෙරෙන වී පී එන් ජාලයට සයිබර් ප‍්‍රහාරයක් එල්ල වී තිබෙනවා.,,ඒ අනුව digmatara@police.lk සහ dighambantota@police.lk යන ඊමේල් ලිපින වලින් ලැබෙන ඊමේල් පණිවිඩ විවෘත නොකරන ලෙසයි පොලිස් ස්ථාන වෙත උපදෙස් ලැබී ඇත්තේ"}
{"title":"වෛද්‍ය මොහොමඩ් සාෆිට එරෙහිව අදත් පැමිණිලි - විමර්ශන අපක්‍ෂපාතීව සිදුකරන්නැයි ඉල්ලා කුරුණෑගල  රෝහලේ වෛද්‍යවරුන් ඇතුළු පිරිසක් උද්ඝෝෂණයක","authors":["කාංචන කුමාර ආරියදාස","සජිත් තිලකරත්න","ඩිල්ෂාන් මඩවල"],"date":{"year":"2019","month":"05","date":"29"},"views":"1420","content":"සිසේරියන් සැත්කම් අතරතුර කාන්තාවන් වන්ද්‍යකරණය කළ බවට චෝදනාවට ලක්ව සිටින ප‍්‍රසව හා නාරිවේද වෛද්‍ය සෙයිගු සියාබ්දීන් මොහොමඩ් සාෆි සම්බන්ධයෙන් විමර්ශන අපක්‍ෂපාතීව සිදුකරන්නැයි ඉල්ලා අද උද්ඝෝෂණයක් කෙරුණා. මෙම උද්ඝෝෂණය කෙරුණේ කුරුණෑගල ශික්‍ෂණ රෝහල ඉදිරිපිටදීයි. රෝහල සුරැකීමේ සංවිධානය විසින් උද්ඝෝෂණය කැදවනු ලැබ තිබුණා.,,කුරුණෑගල ශික්‍ෂණ රෝහලේ වෛද්‍යවරුන්, හෙද හෙදියන් සහ සුළු සේවකයින් පිරිසක්ද ඊට එක්ව සිටි බවයි නෙත් නිවුස් වාර්තාකරු පවසන්නේ. ,,අදාළ විමර්ශන දේශපාලන අතපෙවීම්වලින් තොරව සිදුවිය යුතු බවයි උද්ඝෝෂකයන් මෙහිදී අවධාරණය කර සිටියේ. විමර්ශන සදහා සෞඛ්‍ය අමාත්‍යාංශය විසින් පත් කෙරුණු කමිටුව කෙරෙහි විශ්වාසයක් නොමැති බවද ජනාධිපතිවරයාගේ මැදිහත්වීම මත ඒ සදහා විශේෂ විමර්ශන කමිටුවක් පත් කළ යුතු බවද ඔවුන් අවධාරණය කළා.,,ප‍්‍රසව හා නාරිවේද වෛද්‍ය සෙයිගු සියාබ්දීන් මොහොමඩ් සාෆි සම්බන්ධයෙන් පවතින චෝදනාවලට අදාළව වයඹ පළාත් ආණ්ඩුකාර පේෂල ජයරත්නද මාධ්‍ය වෙත අද අදහස් දැක්වූවා. ඔහු පැවසුවේ මෙම වෛද්‍යවරයා අත්අඩංගුවට ගෙන ඇත්තේ පොලීසිය හිතුවක්කාරීව කටයුතු කරමින් නොව ලැබුණු පැමිණිලි සැලකිල්ලට ගනිමින් බවයි.,,මේ අතර වෛද්‍ය සෙයිගු සියාබ්දීන් මොහොමඞ් සාෆි සම්බන්ධයෙන් කුරුණෑගල ශික්‍ෂණ රෝහල වෙත අද දිනයේද මව්වරුන් පනස් දෙනෙකුට වැඩි පිරිසක් පැමිණිලි ඉදිරිපත් කර තිබෙනවා. ඒ අනුව මෙම වෛද්‍යවරයා සම්බන්ධයෙන් කුරුණෑගල ශික්‍ෂණ රෝහල වෙත දැනට ලැබී ඇති පැමිණිලි සංඛ්‍යාව 120 කට වැඩියි.,,තවත් පැමිණිලි 21 ක් දඹුල්ල පොලීසියට සහ දඹුල්ල මූලික රෝහල වෙතද අද ලැබී තිබෙනවා. ඒ අනුව මෙම වෛද්‍යවරයා සම්බන්ධයෙන් දඹුල්ල පොලීසියට සහ දඹුල්ල මූලික රෝහල වෙත මේ වනවිට ලැබී ඇති මුළු පැමිණිලි සංඛ්‍යාව 34 ක්. ,,2013 සිට 2015 වසර දක්වා කාලයේ දඹුල්ල මූලික රෝහලේ දී සිසේරියන් සැත්කම් මගින් දරුවන් ප‍්‍රසූත කළ මව්වරුන් මෙම පැමිණිලි ඉදිරිපත් කර තිබෙනවා. ඔවුන් සියළු දෙනා පවසා ඇත්තේ වෛද්‍ය සෙයිගු සියාබ්දීන් මොහොමඞ් සාෆි තම සිසේරියන් සැත්කම් සිදුකළ බවයි. විනාඩි 10 ත් 15 ත් අතර කාලයේදී වෛද්‍යවරයා සැත්කම අවසන් කළ බවද ඔහු සැත්කම සිදුකළේ විනෝදකාමීව බවද මෙම මව්වරුන් ප‍්‍රකාශ කර තිබෙනවා. ,,මේ පිළිබද කළ විමසීමකදී දඹුල්ල මූලස්ථාන පොලිස් පරීක්‍ෂක සම්පත් වික‍්‍රමරත්න පැවසුවේ තමන් වෙත ලැබෙන සෑම පැමිණිල්ලක්ම අපරාධ පරීක්‍ෂණ දෙපාර්තමේන්තුව වෙත යොමු කෙරෙන බවයි."}
{"title":"කර්මාන්ත සදහා පුපුරණ ද්‍රව්‍ය නිකුත් කිරීමට තිබූ තහනම ඉවත් කෙරේ","authors":["ඩිල්ෂාන් මඩවල"],"date":{"year":"2019","month":"05","date":"29"},"views":"1325","content":"කර්මාන්තකරුවන් වෙත පුපුරණ ද්‍රව්‍ය නිකුත් කිරීම තාවකාලිකව අත්හිටුවමින් පනවා තිබූ තහනම ඉවත් කර තිබෙනවා.,,ඒ අනුව ව්‍යාපෘති සිදුකරනු ලබන රාජ්‍ය සහ පුද්ගලික ආයතන වෙත අවශ්‍ය පුපුරණ ද්‍රව්‍ය දිස්ති‍්‍රක් ලේකම්වරයාගේ අනුමැතිය මත රජයේ වාණිජ පුපුරණ ද්‍රව්‍ය, ගිනිඅවි හා පතරොම් මිළදී ගැනීමේ ඒකකය වෙතින් දැන් ලබාගත හැකි බවයි ආරක්‍ෂක අමාත්‍යාංශය පවසන්නේ.,,ගල් වලවල් හා කැණීම් සිදුකරන කර්මාන්ත සදහා අවශ්‍ය පුපුරණ ද්‍රව්‍ය දිස්ති‍්‍රක් ලේකම්වරයා විසින් ලබාදී ඇති අනුමැතිය දිස්ති‍්‍රක් ලේකම් කාර්යාල වෙත ඉදිරිපත් කිරීමෙන් ලබාගත හැකි බවද ආරක්‍ෂක අමාත්‍යාංශය පැවසුවා. ,,කර්මාන්තකරුවන් සදහා පුපුරණ ද්‍රව්‍ය නිකුත් කිරීම තාවකාලිකව අත්හිටුවා තිබුණේ පැවති තත්ත්වය සැලකිල්ලට ගෙන ආරක්‍ෂක මණ්ඩලය විසින් ගනු ලැබූ තීරණයකට අනුවයි."}
{"title":"අයි එස් තර්ජන ගැන 2015 සිට කතා කළා - ජාතික බුද්ධි ප‍්‍රධානියා කියයි","authors":["මහේෂ් චතුරංග","සජිත් තිලකරත්න","ඩිල්ෂාන් මඩවල"],"date":{"year":"2019","month":"05","date":"29"},"views":"2687","content":"පාස්කු ඉරිදා ප‍්‍රහාරය සම්බන්ධයෙන් විමර්ශන සදහා පත් කෙරුණු පාර්ලිමේන්තු විශේෂ කාරක සභාව හමුවේ ජාතික බුද්ධි ප‍්‍රධානී සිසිර මෙන්ඩිස් අද සාක්‍ෂි ලබාදුන්නා.,,මෙහිදී ඔහුගෙන් හරස් ප‍්‍රශ්න විමසනු ලැබුවේ විශේෂ කාරක සභාවේ සාමාජිකයන් වන පාර්ලිමේන්තු මන්තී‍්‍ර ආචාර්ය ජයම්පති වික‍්‍රමරත්න, පාර්ලිමේන්තු මන්තී‍්‍ර ෆීල්ඞ් මාර්ෂල් සරත් ෆොන්සේකා, අමාත්‍ය රවී කරුණානායක, අමාත්‍ය රාවුෆ් හකීම්, පාර්ලිමේන්තු මන්තී‍්‍ර මහාචාර්ය ආශු මාරසිංහ සහ පාර්ලිමේන්තු මන්තී‍්‍ර වෛද්‍ය නලින්ද ජයතිස්ස යන අයයි. ,,,තම පත්වීම සහ වගකීම් සම්බන්ධයෙන් ජාතික බුද්ධි ප‍්‍රධානී සිසිර මෙන්ඩිස් මෙහිදී කරුණු දැක්වූවා.,, පාස්කු ඉරිදා ප‍්‍රහාරය සම්බන්ධයෙන් අනතුරු අගවමින් තමන් පොලිස්පතිවරයා වෙත යැවූ ලිපිය පිළිබදවද ජාතික බුද්ධි ප‍්‍රධානී සිසිර මෙන්ඩිස් මෙහිදී සාක්‍ෂි ලබාදුන්නා."}
{"title":"සේවයේ යලි පිහිටුවන්න : අනිවාර්ය නිවාඩු යැවු පොලිස්පති නඩුවක් ගොනු කරයි","authors":["දිනුක් හේවාවිතාරණ"],"date":{"year":"2019","month":"05","date":"29"},"views":"2468","content":"අනිවාර්ය නිවාඩු යවා ඇති තමාගේ මුලික අයිතිවාසිකම් කඩවු බවට නියෝගයක් නිකුත් කර තමන්ව යළි පොලිස්පතිධුරයේ පිහිටුවන ලෙස ඉල්ලා දැනට අනිවාර්ය නිවාඩු යවා සිටින පොලිස්පති පුජිත ජයසුන්දර ශ්‍රේෂ්ඨාධිකරණය හමුවේ පෙත්සමක් ගොනු කර තිබෙනවා.,,පොලිස්පති ලෙස කටයුතු කරමින් සිටියදි තමන්ව අනිවාර්ය නිවාඩු යැවිම හේතුවෙන් සිය මුලික අයිතිවාසිකම් බවයි ඔහු සිය පෙත්සමේ වැඩිදුරටත් සදහන් කර සිටින්නේ.,,ව්‍යවස්ථාදායක සභාවේ සභාපතිවරයා ඇතුළු පිරිස සිය පෙත්සමේ වග උත්තරකරුවන් ලෙස ඔහු නම් කර තිබෙනවා."}
{"title":"මුදල් අමාත්‍යංශයේ මාධ්‍ය අධ්‍යක්ෂක වෙඩි උණ්ඩ 93ක් සමග අත්අඩංගුවට ","authors":["දිනුක් හේවාවිතාරණ"],"date":{"year":"2019","month":"05","date":"29"},"views":"5443","content":"මුදල් අමාත්‍යංශයේ මාධ්‍ය අධ්‍යක්ෂකගේ නිවසේ තිබී වෙඩි උණ්ඩ 93ක් සොයා ගෙන තිබෙනවා. පොලිසිය සදහන් කලේ මල්වාන ප්‍රදේශයේ පිහිටි නිවසේ සිදුකල සෝදිසි මෙහෙයුමකදී බෝර 12 වර්ගයේ ගිනි අවි වලට යොදා ගන්නා මෙම උණ්ඩ තොගය හමුවී ඇති බවයි.,,මේ වන විට එම මාධ්‍ය අධ්‍යක්ෂක බියගම පොලිසිය අත්අඩංගුවට ගෙන ඇති බවයි වාර්තා වන්නේ."}
{"title":"අමෙරිකාවට එරෙහිව චීනය අවි අමෝරයි ","authors":["සමන්ත කුමාර"],"date":{"year":"2019","month":"05","date":"29"},"views":"8416","content":"දෙරට අතර වෙළඳ අර්බුදය හමුවේ අමෙරිකාවට ඛණජ ද්‍රව්‍ය අපනයනය සීමා කිරීමට චීනය තීරණය කර තිබෙනවා. මෝටර් රථ කර්මාන්තය, විදුලි සුලං ටර්බයින් නිෂ්පාදනය වැනි ඉහළ ආර්ථික වටිනාකමකින් යුත් ඛණිජ ද්‍රව්‍ය අපනයනය චීනය විසින් එලෙස සීමා කර ඇති බවයි විදෙස් වාර්තාවල දැක්වෙන්නේ.,,චීනය විසින් අමෙරිකාවට අපනයනය කරන එම ඛණිජ වර්ග දුර්ලභ ගණයේ ඒවා බවයි පැවසෙන්නේ. එම ඛණිජ වර්ගවලින් වැඩිම ප්‍රතිශතයක් නිපදවන රට වන්නේ ද චීනයයි."}
{"title":"කුරුණෑගල වෛද්‍යවරයාට එරෙහිව අදත් පැමිණිලි ","authors":["ෆසාල් මොහොමඞ්"],"date":{"year":"2019","month":"05","date":"29"},"views":"3323","content":"සැක සහිත සිසේරියන් සැත්කම් සිදු කළ බවට චෝදනා එල්ල වී ඇති කුරුණෑගල ශික්ෂණ රෝහලේ ප්‍රසව හා නාරිවේද වෛද්‍ය සෙයිගු සියාබ්දීන් මොහොමඞ් සාෆි සම්බන්ධයෙන් අද (29) දිනයේ ද පැමිණිලි රැසක් ලැබී තිබෙනවා. කුරුණෑගල ශික්ෂණ රෝහල වෙත මව්වරුන් 50 දෙනෙකු අද පෙරවරුවේ පැමිණිලි ඉදිරිපත් කර තිබූ බවයි නෙත් නිවුස් වාර්තාකරු පැවසුවේ.,,මීට අමතරව දඹුල්ල මූලික රෝහලට අද පෙරවරුවේ පැමිණිලි 11ක් ලැබී තිබුණා.  ඊයේ දිනය වනවිට කුරුණෑගල ශික්ෂණ රෝහලට ලැබී තිබූ පැමිණිලි සංඛ්‍යාව 120කට ආසන්නයි. දඹුල්ල මූලික රෝහලට ද ඊයේ දිනයේ පැමිණිලි 10ක් ලැබී තිබුණා. ,අද දිනයේ පැමිණිලි ඉදිරිපත් කිරීම සඳහා කුරුණෑගල ශික්ෂණ රෝහල වෙත පැමිණි මව්වරුන් මාධ්‍ය වෙත මෙලෙස කරුණු දැක්වූවා."}
{"title":"කොට්ටාරමුල්ලේ නොසන්සුන්කාරී සිද්ධියේ සැකකරුවන් 31 දෙනාට ඇප නියමවේ (PHOTOS)","authors":["ජූඩ් සමන්ත"],"date":{"year":"2019","month":"05","date":"29"},"views":"1720","content":"නාත්තන්ඩිය, කොට්ටරාමුල්ල ප්‍රදේශයේ පසුගියදා ඇතිවූ නොසන්සුන්කාරී තත්ත්වය සම්බන්ධයෙන් අත්අඩංගුවට ගෙන රක්ෂිත බන්ධනාගාර ගත කර සිටි සැකකරුවන් 31 දෙනෙකුව ශරීර ඇප මත මුදා හරින ලෙස මාරවිල දිසා විනිසුරු හා ප්‍රධාන මහේස්ත්‍රාත් සිරිමෙවන් මහේන්ද්‍ර රාජා මහතා අද (29) නියෝග කරනු ලැබුවා.,,මෙසේ ඇප මත මුදා හරින ලද්දේ කොස්වත්ත පළුවල්ගාල ප්‍රදේශයේ පදිංචිකරුවන් පිරිසක් බවයි අප නෙත් නිව්ස් වාර්තාකරු සදහන් කලේ.,,පසුගිය 13 වැනිදා නාත්තන්ඩිය, කොට්ටරාමුල්ල ප්‍රදේශයේ ඇතිවූ නොසන්සුන්කාරී තත්ත්වයේදී එක් අයෙකු මිය ගොස් තවත් අයෙකු බරපතල ලෙස කැපුම් තුවාල ලබා මේ වන විට කොළඹ ජාතික රෝහලේ ප්‍රතිකාර ලබමින් සිටී.,,මේ සම්බන්ධයෙන් විමර්ශණ කටයුතු සිදු කළ කොස්වත්ත පොලීසිය සැකකරුවන් 31 දෙනෙකුව පසුගිය 15 වැනිදා අත්අඩංගුවට ගනු ලැබුවා. එම සැකකරුවන්ව සිවිල් හා දේශපාලන අයිතිමය පිළිබදව වූ සම්මුතිය හා හදිසි නීති රෙගුලාසි කඩ කිරීම යන චෝදනාවන් යටතේ මාරවිල දිසා අධිකරණයට කරුණු ඉදිරිපත් කරනු ලැබුවා. ඒ අනුව මෙම සැකකරුවන් අද දිනය දක්වා දක්වා රක්ෂිත බන්ධනාගාර ගත කරන ලෙස අධිකරණය නියම කළා.,,අද දිනයේදී යලි සැකකරුවන්ව බන්ධනාගාර නිලධාරීන් විසින් අධිකරණයට ඉදිරිපත් කරනු ලැබූ අතර එම අවස්ථාවේදී අධිකරණයට කරුණු දැක්වූ පැමිණිල්ල වෙනුවෙන් පෙනී සිටි හලාවත කොට්ඨාස අපරාධ විමර්ශණ අංශයේ ස්ථානාධිපතිවරයා කියා සිටියේ සැකකරුවන්ට එරෙහිව හදිසි නීතිය කඩ කිරීමේ චෝදනාව යටතේ චෝදනා ගොණු කිරීමට හැකියාව ඇද්දැයි තවමත් විමර්ශණ කටයුතු සිදු කරන බවයි.,,එම කරුණු සැලකිල්ලට ගත් මාරවිල දිසා විනිසුරු හා ප්‍රධාන මහේස්ත්‍රාත් සිරිමෙවන් මහේන්ද්‍ර රාජා මහතා සැකකරුවන්ව එක් අයෙකුට රුපියල් 50,000 බැගින් වන ශරීර ඇප මත මුදා හැරීමට නියෝග කකරනු ලැබුවා."}
{"title":"වසන්ත සේනානායකට රාජ්‍ය අමාත්‍ය ධුරයක් ","authors":["දිනුක් හේවාවිතාරණ"],"date":{"year":"2019","month":"05","date":"29"},"views":"2791","content":"ජනාධිපති මෛත්‍රිපාල සිරිසේන මහතා විසින් නව අමාත්‍ය තනතුරු කිහිපයක් සදහා පත්වීම් කිහිපයක් සිදුකර තිබෙනවා.,,ඒ අනුව ජනාධිපතිවරයා ඉදිරියේ  විදේශ කටයුතු රාජ්‍ය අමාත්‍ය ලෙස වසන්ත සේනානායකද, රාජ්‍ය පරිපාලන සහ ආපදා කළමනාකරණ අමාත්‍ය රංජිත් මද්දුම බණ්ඩාර සිය අමාත්‍ය ධුරයට අමතරව ග්‍රාමීය ආර්ථික කටයුතු අමාත්‍යවරයා ලෙස දිවුරුම් දී ඇත. ග්‍රාමීය ආර්ථික කටයුතු විෂය මිට පෙර අයත්ව තිබුනේ අමාත්‍ය පී. හැරීසන්ටයි.,,මීට අමතරව අමාත්‍ය පී. හැරිසන් කෘෂිකර්ම, පශු සම්පත් සංවර්ධන, වාරිමාර්ග, ධීවර හා ජලජ සම්පත් සංවර්ධන අමාත්‍යවරයා ලෙස යළි දිවුරුම් දෙනු ලැබුවා.,, ,, ."}
{"title":"මිනුවන්ගොඩ කලහකාරී සිදුවීමට රිමාන්ඩ් භාරයේ සිටි 15 කට ඇප නියමවේ ","authors":["ටෝනි කරුණානායක "],"date":{"year":"2019","month":"05","date":"29"},"views":"1238","content":"මිනුවන්ගොඩ ප්‍රදේශයේ ඉකුත්දා ඇතිවූ කලහකාරී සිදුවීම් සම්බන්ධයෙන් අත්අඩංගුවට ගෙන සිටි පුද්ගලයින් 15 දෙනෙකු ඇප මත මුදා හැරීමට මිනුවන්ගොඩ මහේස්ත්‍රාත් අධිකරණය අද (29) නියෝග කරනු ලැබුවා.,,කලහකාරී සිදුවීම් සම්බන්ධයෙන් රක්ෂිත බන්ධනාගාර ගත කර සිටි පුද්ගලයින් 19 දෙනෙකු අද දින අධිකරණය හමුවට ඉදිරිපත් කරනු ලැබූවා. එහිදී මෙම චෝදනාවට සම්බන්ධ නැති බවට පොලිසිය විසින් තහවුරු කරන ලද පුද්ගලයින් සිව්දෙනෙක් අධිකරණය විසින් නිදහස් කිරීමට පියවර ගත් බවයි අප වාර්තාකරු සදහන් කර සිටියේ.,,කලහකාරී සිද්ධීන් සම්බන්ධයෙන් චෝදනා ලබා සිටින සෙසු පුද්ගලයින් 15 දෙනාට මිනුවන්ගොඩ මහේස්ත්‍රාත් කේෂර සමරදිවාකර ඇප නියම කරනු ලැබුවා. ඒ එක් සැකකරුවෙකුට රුපියල් දෙලක්ෂය බැගින් වූ ශරිර ඇපයකට යටත්වයි.,,ඇප නියමවූ සැකකරුවන් 15 දෙනාට  ජුලි මස 10 වෙනිදා යලි අධිකරණය හමුවේ පෙනී සිටින ලෙසද මහේස්ත්‍රාත්වරයා මෙහිදී නියම කරනු ලැබුවා."}
{"title":"දිවයිනේ නිරිත දිග කොටසට වැසි වැඩි වෙයි","authors":["සමන්ත කුමාර"],"date":{"year":"2019","month":"05","date":"29"},"views":"1458","content":"දිවයිනේ නිරත දිග කොටසේ වැසි තත්වයේ තරමක වැඩි වීමක් අද සහ හෙට දිනයන්හි අපේක්ෂා කරන බව කාලගුණ විද්‍යා දෙපාර්තමේන්තුව පවසනවා. බස්නාහිර, සබරගමුව සහ මධ්‍යම පළාත්වලත් ගාල්ල සහ මාතර දිස්ත්‍රික්කවලත් ඇතැම් ස්ථානවලට මිලිමීටර් 100ක පමණ තද වර්ෂාපතනයක් ඇති විය හැකි බවයි කාර්යයේ නියුතු කාලගුණ විද්‍යාඥ ශානිකා පියුමලී දිසානායක පැවසුවේ. ,,,,පුත්තලම සිට කොළඹ සහ ගාල්ල හරහා හම්බන්තොට දක්වා වන මුහුදු ප්‍රදේශවල තැනින් තැන වැසි හෝ ගිගුරුම් සහිත වැසි ඇති විය හැකි බවද අපේක්ෂිත කාලගුණ අනාවැකියේ සඳහන්."}
{"title":"ලෝක කුසලාන පුහුණු තරගවලදී කොදෙව්වන්ට සහ ඉන්දියාවට දැවැන්ත ජයග්‍රහණ","authors":["සමන්ත කුමාර"],"date":{"year":"2019","month":"05","date":"29"},"views":"2972","content":"ලෝක කුසලාන ක්‍රිකට් තරගාවලියේ ඊයේ පැවති පුහුණු තරගවලදී දැවැන්ත ජයග්‍රහණ වාර්තා කිරීමට ඉන්දියාව සහ බටහිර ඉන්දීය කොදෙව් කණ්ඩායම් සමත් වුණා. බංග්ලාදේශ කණ්ඩායම සමඟ පැවති පුහුණු තරගය ඉන්දීය පිල ජයගත්තේ ලකුණු 95කින්.,,පළමුව පන්දුවට පහරදුන් ඉන්දීය කණ්ඩායම පන්දුවාර 50 තුළ කඩුලු 07ක් දැවී ලකුණු 359ක් රැස් කළා. මහේන්ද්‍ර සිං දෝණි පන්දු 78කදී ලකුණු 113යි. කේ එල් රාහුල් පන්දු 99කදී ලකුණු 108ක් රැස් කළා. පිළිතුරු ඉණිම ක්‍රීඩා කළ බංග්ලාදේශ කණ්ඩායමට පන්දුවාර 49යි පන්දු 03ක දී සියල්ලන් දැවී රැස් කිරීමට හැකි වූයේ ලකුණු 264ක් පමණයි. මුස්ෆිකර් රහීම් ලකුණු 90ක් රැස් කළා. කුල්දීප් යාදෙව් ලකුණු 47කට කඩුලු 03ක් බිඳ හෙළුවා. ,,බටහිර ඉන්දීය කොදෙව් කණ්ඩායම නවසීලන්තය සමඟ පැවති පුහුණු තරගය ජය ගත්තේ ලකුණු 91කින්. පළමුව පන්දුවට පහරදුන් කොදෙව් පිල පන්දුවාර 49.2ක දී සියල්ලන් දැවී ලකුණු 421ක් රැස් කළා. ෂායි හෝප් පන්දු 86කදී ලකුණු 101යි. එවින් ලෙවිස් සහ ඇන්ඩ්රේ රසල් අර්ධ ශතක වාර්තා කළා.,,පිළිතුරු ඉණිම ක්‍රීඩා කළ නවසීලන්ත කණ්ඩායමට පන්දුවාර 47.2කදී සියලු දෙනා දැවී ලබාගත හැකි වූයේ ලකුණු 330ක් පමණයි. ටොම් බ්ලුන්ඩෙල් පන්දු 89කදී ලකුණු 106ක් රැස් කළ අතර කේන් විලියම්සන් පන්දු 64ක දී ලකුණු 85ක් රැස් කළා. කාලොස් බ්‍රැත්වෙට් ලකුණු 75කට කඩුලු 03ක් දවා ගත්තා."}
{"title":"පොලිස් රාජකාරියට බාධා කළ නීතිඥවරිය අත්අඩංගුවට (PHOTO)","authors":["හේමන්ත කහවලගේ"],"date":{"year":"2019","month":"05","date":"29"},"views":"5111","content":"අලුත්කඬේ උපරිමාධිකරණ සංකීර්ණයේ දී පොලිස් කොස්තාපල්වරියකගේ රාජකාරියට බාධා කළ නීතිඥවරිය අත්අඩංගුවට ගෙන තිබෙනවා. ඒ, කොළඹ කෙසෙල්වත්ත පොලිසිය මඟින්. ඊයේ (28) අධිකරණ සංකීර්ණයට ඇතුළුවන අවස්ථාවේ පරීක්ෂාවකට ලක් කිරීමේ දී පොලිස් කොස්තාපල්වරිය සූරා තුවාල සිදු කර ඇති බවටයි අදාළ නීතිඥවරියට චෝදනා එල්ල වුණේ.,,තුවාල ලැබූ පොලිස් කොස්තාපල්වරිය එම සිද්ධිය සම්බන්ධයෙන් කෙසෙල්වත්ත පොලිසියට පැමිණිලි කිරීමෙන් පසු කොළඹ ජාතික රෝහලෙන් ප්‍රතිකාර ලබාගෙන තිබෙනවා. සැකකාර නීතිඥවරිය අද කොළඹ මහේස්ත්‍රාත්වරිය හමුවට ඉදිරිපත් කිරීමට නියමිතයි. ,,.............................................................,,පොලිස් නිලධාරිනිය \"සිරූ\" නිතිඥවරියට එරෙහිව පොලිසියෙන් විමර්ශනයක් (PHOTO),,(29-05-2019 07:40),,අලුත්කඬේ උපරිමාධිකරණ සංකීර්ණයේ රාජකාරී කළ පොලිස් කොස්තාපල්වරියකගේ රාජකාරියට නීතිඥවරියක් බාධා කිරීම සම්බන්ධයෙන් පොලිසිය විමර්ශන ආරම්භ කර තිබෙනවා. අධිකරණ සංකීර්ණයට ඇතුළුවන අවස්ථාවේ පරීක්ෂාවකට ලක් කිරීමේ දී පොලිස් කොස්තාපල්වරිය සූරා තුවාල සිදු කර ඇති බවටයි අදාළ නීතිඥවරියට චෝදනා එල්ල වී ඇත්තේ.,,මෙම නීතිඥවරියට මීට පෙර ද පොලිසියේ රාජකාරීවලට බාධා එල්ල වන අයුරින් කටයුතු කර ඇති බවට ද චෝදනා එල්ල වනවා. තුවාල ලැබූ පොලිස් කොස්තාපල්වරිය අද අධිකරණ වෛද්‍ය නිලධාරියෙකු හමුවට ඉදිරිපත් කිරීමට නියමිතයි. එම වාර්තාව අනුව සිද්ධිය සම්බන්ධයෙන් ඉදිරි ක්‍රියාමාර්ග ගන්නා බවයි පොලිස් මාධ්‍ය ප්‍රකාශක, පොලිස් අධිකාරී රුවන් ගුණසේකර පැවසුවේ."}
{"title":"විපක්ෂ නායකවරයාට වෙඩි නොවදින රථයක් ගන්න කැබිනට් පත්‍රිකාවක්","authors":["හේමන්ත කහවලගේ"],"date":{"year":"2019","month":"05","date":"29"},"views":"3633","content":"විපක්ෂ නායක මහින්ද රාජපක්ෂ මහතාට වෙඩි නොවදින නිල රථයක් මිලදී ගැනීම සඳහා ඊයේ පැවති කැබිනට් රැස්වීමට යෝජනාවක් ඉදිරිපත් කර තිබෙනවා. අදාළ කැබිනට් පත්‍රිකාව ඉදිරිපත් කර ඇත්තේ අග්‍රාමාත්‍ය රනිල් වික්‍රමසිංහ මහතා විසින් බවටයි වාර්තා වුණේ.,  ,මේ අතර මාර්ග වසා දමා මැති ඇමතිවරුන් ගමන් කරන බවට විපක්ෂය විවේචන සිදු කළද විපක්ෂ නායකවරයාගේ නිල නිවස පිහිටා ඇති කොළඹ 07 විජේරාම මාවත වසා තැබීම සම්බන්ධයෙන් අමාත්‍ය මංගල සමරවීර කැබිනට් මණ්ඩලයේදී අදහස් පළ කර තිබෙනවා. ,,විජේරාම මාවතේ බ්‍රිතාන්‍ය මහ කොමසාරිස් කාර්යාලය ද පිහිටා ඇති බැවින් එහි පැමිණෙන පිරිස් ද අසීරුතාවන්ට ලක්වූ බවයි අමාත්‍යවරයා පෙන්වා දී ඇත්තේ. එවැනි පසුබිමක් හමුවේ ශ්‍රී ලංකාවේ සංචාරය කිරීමට විදෙස් රටවල් පනවා ඇති සීමා ලිහිල් කරන ලෙස ඉල්ලා සිටින්නේ කෙසේදැයි අමාත්‍යවරයා කැබිනට් මණ්ඩලය හමුවේ ප්‍රශ්න කර ඇතැයි ද වාර්තා වුණා."}
{"title":"මදූෂ්ගෙන් පැය 03ක් STF ප්‍රශ්න කරයි","authors":["හේමන්ත කහවලගේ"],"date":{"year":"2019","month":"05","date":"29"},"views":"1772","content":"අපරාධ පරීක්ෂණ දෙපාර්තමේන්තුව භාරයේ සිටින මාකඳුරේ මදූෂ්ගෙන් පොලිස් විශේෂ කාර්ය බලකාය ප්‍රකාශයක් ලබාගෙන ඇතැයි වාර්තා වනවා.,,පැය 03කට අධික කාලයක් අදාළ ප්‍රකාශය ලබාගෙන ඇති බවටයි වැඩිදුරටත් තොරතුරු වාර්තා වුණේ. පොලිස් විශේෂ කාර්ය බලකාය මඟින් සිදු කරන විමර්ශනවලට අදාලව එම ප්‍රකාශ ලබාගෙන තිබෙනවා."}
{"title":"පේරාදෙණියේ සැක සහිත සැත්කම් ගැන සොයන්නත් බලධාරීන් සූදානමින්","authors":["දිල්ශාන් තුෂාර "],"date":{"year":"2019","month":"05","date":"29"},"views":"2298","content":"පේරාදෙණිය ශික්ෂණ රෝහලේ ද සැක කටයුතු සිසේරියන් සැත්කම් සිදුව ඇති බවට පළවන වාර්තා සම්බන්ධයෙන් සෞඛ්‍ය අමාත්‍යංශය සමඟ සාකච්ඡා කර සොයා බැලීමක් සිදු කරන බව එම රෝහලේ අධ්‍යක්‍ෂ වෛද්‍ය අර්ජුන තිලකරත්න පවසනවා.,,එවැනි සිද්ධීන් සම්බන්ධයෙන් රෝහලට මෙතෙක් පැමිණිලි ලැබී නොමැති බවයි නෙත් නිවුස් කළ කරුණු විමසීමකදී රෝහල් අධ්‍යක්‍ෂවරයා කියා සිටියේ. එවැනි පැමිණිලි ලැබුණහොත් විමර්ශනයක් සිදු කළ හැකි බවයි රෝහල් අධ්‍යක්‍ෂවරයා වැඩිදුරටත් සඳහන් කළේ. ,,මෙම සිද්ධිය සම්බන්ධයෙන් පාර්ලිමේන්තු මන්ත්‍රී එස් බී දිසනායක ඊයේ පැවති මාධ්‍ය හමුවක දී කරුණු දැක්වූයේ මෙලෙසයි."}
{"title":"සැක සහිත සැත්කම් ගැන සාකච්ඡා කරන්න වෛද්‍ය සංගමය ජනපති හමුවීමට සැරසෙයි ","authors":["දිල්ශාන් තුෂාර "],"date":{"year":"2019","month":"05","date":"29"},"views":"1526","content":"කුරුණෑගල ශික්ෂණ රෝහලේ සිදු වූ සැක සහිත සිසේරියන් සැත්කම් සම්බන්ධයෙන් සොයා බැලීම සඳහා ජනාධිපතිවරයා යටතේ විශේෂ කමිටුවක් පත් කරන්නැයි රජයේ වෛද්‍ය නිලධාරීන්ගේ සංගමය ඉල්ලා සිටිනවා. එහි සහකාර ලේකම්, වෛද්‍ය නවීන්ද සොයිසා පැවසුවේ මේ සම්බන්ධයෙන් සිය සංගමයේ නියෝජිතයින් ජනාධිපතිවරයා හමු වී සාකච්ඡා කිරීමට බලාපොරොත්තු වන බවයි. ,,\" බලාපොරොත්තු වෙන්නේ ස්වාධින පරීක්ෂණයක් සිදුවිය යුතුයි. හේතුව සෞඛ්‍ය ඇමතිවරයා මේ වෛද්‍යවරයා නියෝජනය කරන පක්ෂය වෙනුවෙන් පෙනී සිටින කෙනෙක් වගේම ඔහු දිගින් දිගටම මේ වෛද්‍යවරයා සම්බන්ධයෙන් කටයුතු කරලා තියෙන්නේ පක්ෂග්‍රාහි විදිහට. සෞඛ්‍ය ඇමතිවරයාගේ පරීක්ෂණ කමිටුව ගැන අපේ කිසිදු විශ්වාසයක් නැහැ. ඒ වගේම අපි බලාපොරොත්තු වෙනවා හිටපු සෞඛ්‍ය ඇමතිවරයෙක් වශයෙන් කටයුතු කරපු ජනාධිපතිතුමාගෙන් ඉල්ලීමක් කරන්න එතුමාගේ යටතේ මේ සම්බන්ධයෙන් විමර්ශනයක් සිදුකරන්න කියලා. ඒ සඳහා අපි ලිඛිතව වගේම එතුමාව මුනගැහිලා ඉල්ලීමක් කරන්න බලාපොරොත්තු වෙනවා යැයි ඔහු කියා සිටියා.\",,,,අදාළ සිද්ධිය සම්බන්ධයෙන් නාරි හා ප්‍රසව විශේෂඥ වෛද්‍යවරුන්ගේ සංගමය සහ සිය සංගමය පත්කර ඇති පරීක්ෂණ මණ්ඩලය සිදු කරන කටයුතු පිළිබඳව ද මෙහිදී පැමිණිලි කෙරුණා. ,,,,කුරුණෑගල ශික්ෂණ රෝහලේ රජයේ වෛද්‍ය නිලධාරීන්ගේ සංගමයේ ලේකම් වෛද්‍ය ඉන්දික රත්නායක ද මේ සම්බන්ධයෙන් අදහස් පළ කළා."}
{"title":"පාස්කු ඉරිදා ප්‍රහාරය ගැන සොයන විශේෂ කාරක සභාව වැඩ අරඹයි - පළමු සාක්ෂි විමසීම ආරක්ෂක ලේකම්ගෙන් (UPDATE)","authors":["සමන්ත කුමාර "," මහේෂ් චතුරංග "],"date":{"year":"2019","month":"05","date":"29"},"views":"2249","content":"අප්‍රේල් 21 වනදා සිදු වූ ප්‍රහාර සම්බන්ධයෙන් විමර්ශනය කර පාර්ලිමේන්තුවට වාර්තා කිරීම සඳහා පත් කෙරුණු පාර්ලිමේන්තු විශේෂ කාරක සභාවේ කටයුතු අද (29) පෙරවරුවේ ආරම්භ වුණා. එම කාරක සභාවේ සාමාජිකයින් වන රවී කරුණානායක, සරත් ෆොන්සේකා, රවුෆ් හකීම්, ජයම්පති වික්‍රමරත්න, ආශු මාරසිංහ සහ නලින්ද ජයතිස්ස යන මන්ත්‍රීවරුන් ඊට එක්ව සිටිනවා. කාරක සභා සාමාජිකයෙකු වන අමාත්‍ය රාජිත සේනාරත්න විදේශගත වී සිටීම හේතුවෙන් ඊට සහභාගී වූයේ නැහැ. ,,විශේෂ කාරක සභාව හමුවේ සාක්ෂි විමසීම සඳහා පළමුව කැඳවනු ලැබුවේ ආරක්ෂක ලේකම් ජෙනරාල් ශාන්ත කෝට්ටේගොඩයි. කාරක සභා සාමාජිකයින් වන පාර්ලිමේන්තු මන්ත්‍රී නලින්ද ජයතිස්ස සහ අමාත්‍ය රාවුෆ් හකීම් යොමු කළ ප්‍රශ්නවලට ආරක්ෂක ලේකම්වරයා පිළිතුරු ලබාදුන්නේ මෙලෙසයි.  ,,,,කාරක සභා සාමාජික, පාර්ලිමේන්තු මන්ත්‍රී ෆීල්ඞ් මාර්ෂල් සරත් ෆොන්සේකා ද ආරක්ෂක ලේකම්වරයා වෙත මෙහිදී ප්‍රශ්නයක් යොමු කළා. ,,,,අමාත්‍ය රවී කරුණානායක යොමු කළ ප්‍රශ්නයකට ද ආරක්ෂක ලේකම්වරයා මෙහිදී පිළිතුරු ලබාදුන්නා.,, ,, ,,......................................................................................,,අප්‍රේල් 21 ප්‍රහාරය සම්බන්ධයෙන් විමර්ශන සිදු කරන විශේෂ තේරීම් කාරක සභාව රැස්වෙයි (UPDATE),,අප්‍රේල් 21 වනදා සිදු වූ ප්‍රහාර සම්බන්ධයෙන් විමර්ශනය කර පාර්ලිමේන්තුවට වාර්තා කිරීම සඳහා පත් කෙරුණු පාර්ලිමේන්තු විශේෂ කාරක සභාවේ කටයුතු මේ වනවිට ආරම්භ වී තිබෙනවා. පෙරවරු 09.35ට පමණ එහි කටයුතු ආරම්භ වූ බවයි නෙත් නිවුස් පාර්ලිමේන්තු වාර්තාකරු පැවසුවේ.,,එම කාරක සභාවේ සාමාජිකයින් වන රවී කරුණානායක, සරත් ෆොන්සේකා, රවුෆ් හකීම්, ජයම්පති වික්‍රමරත්න, ආශු මාරසිංහ සහ නලින්ද ජයතිස්ස යන මන්ත්‍රීවරුන් ඊට එක්ව සිටිනවා. කාරක සභා සාමාජිකයෙකු වන අමාත්‍ය රාජිත සේනාරත්න විදේශගත වී සිටීම හේතුවෙන් ඊට සහභාගී වී නැහැ. ,,..........................................................................,,පාස්කු ඉරිදා ප්‍රහාරය ගැන විමර්ශනය කරන විශේෂ කාරක සභාව පෙරවරුවේ රැස්වෙයි,,(29-05-2019 07:00),,පාස්කු ඉරිදා සිදු වූ ත්‍රස්ත ප්‍රහාරය සම්බන්ධයෙන් විමර්ශනය කර පාර්ලිමේන්තුවට වාර්තා කිරීම සඳහා පත් කළ පාර්ලිමේන්තු විශේෂ කාරක සභාව අද (29) පෙරවරුවේ රැස් වනවා. එහි කටයුතු මාධ්‍යයට විවෘත වන අතර පාර්ලිමේන්තු විශේෂ කාරක සභාවක් ජනමාධ්‍ය මඟින් ආවරණය කිරීම සඳහා විවෘත වන පළමු අවස්ථාව ද මෙයයි. ඉකුත් 22වනදා පත් කෙරුණු මෙම විශේෂ කාරක සභාවේ සභාපතීත්වය දරන්නේ නියෝජ්‍ය කථානායක ආනන්ද කුමාරසිරියි. ,,2019 අප්‍රේල් 21 වනදා ශ්‍රී ලංකාවේ විවිධ ස්ථානවල සිදු වූ ප්‍රහාර සම්බන්ධයෙන් ඊට පෙර නීතිය ක්‍රියාත්මක කරන බලධාරීන් වෙත එවැනි තොරතුරු ලැබී තිබුණේද, එවැනි ප්‍රහාර වැළැක්වීමට හෝ අවම කිරීමට අදාළ බලධාරීන් ප්‍රමාණවත් පියවර ගත්තේ ද යන්න මෙම විශේෂ කාරක සභාව විසින් සොයා බැලීමට නියමිතයි. ප්‍රහාරයන්ගේ බලපෑම් වැළැක්වීමට හෝ අවම කිරීමට නොහැකි වීමට හේතුවූ රාජ්‍ය යාන්ත්‍රණයේ අඩුපාඩු, එවැනි ත්‍රස්තවාදී ප්‍රහාරවලට දායක වූ වෙනත් කරුණු පිළිබඳව ද පාර්ලිමේන්තු විශේෂ කාරක සභාව සොයා බලනු ඇති.,,ත්‍රස්තවාදීන්ට අනුබල දුන් ඕනෑම පාර්ලිමේන්තු මන්ත්‍රීවරයෙකුට හෝ ආණ්ඩුකාරවරයෙකුට හෝ ඕනෑම පුද්ගලයෙකුට විරුද්ධව ඇති චෝදනා සත්‍යය ද යන්න සොයා බැලීම ද මෙම විශේෂ කාරක සභාව වෙත පැවරී තිබෙනවා. ,,ඒ පිළිබඳ පක්ෂ විපක්ෂ දේශපාලඥයින් ද විවිධ අදහස් පළ කරනවා. මේ, එක්සත් ජාතික පක්ෂ පාර්ලිමේන්තු මන්ත්‍රී හේෂා විතානගේ. ,,,,ශ්‍රී ලංකා පොදුජන පෙරමුණ වෙනුවෙන් අදහස් දැක්වූ පාර්ලිමේන්තු මන්ත්‍රී රෝහිත අබේගුණවර්ධන. ,,,,මෙම විශේෂ කාරක සභාව තුළ අමාත්‍ය රිෂාඞ් බදියුදීන්ට එල්ල වී ඇති චෝදනා සලකා බැලීම සම්බන්ධයෙන් ශ්‍රී ලංකා නිදහස් පක්ෂය ද විරෝධය පළ කරන බවයි එහි මහ ලේකම්, පාර්ලිමේන්තු මන්ත්‍රී දයාසිරි ජයසේකර පැවසුවේ. ,,,,මෙම විශේෂ කාරක සභාව සම්බන්ධයෙන් ජනතා විමුක්ති පෙරමුණ දරණ අදහස පැහැදිලි කළ පාර්ලිමේන්තු මන්ත්‍රී විජිත හේරත්."}
{"title":"සමෘද්ධිය ගැන චෝදනාවලට ඇමති දයා ගමගේ උත්තර දෙයි","authors":["මහේෂ් චතුරංග "],"date":{"year":"2019","month":"05","date":"28"},"views":"1880","content":"සමෘද්ධිලාභීන් සඳහා ඉදිරියේ දී නව ලොතරැයියක් හඳුන්වා දෙන බව අමාත්‍ය දයා ගමගේ පවසනවා. පවුල් ලක්ෂ 06කට අලුතින් සමෘද්ධි හිමිකම් පිරිනැමීමේ වැඩසටහන සම්බන්ධයෙන් කරුණු පැහැදිලි කිරීම සඳහා රජයේ ප්‍රවෘත්ති දෙපාර්තමේන්තුවේ අද (28) පැවති මාධ්‍ය හමුවකට එක්වෙමින් අමාත්‍යවරයා ,මේ බව කියා සිටියා.,,,,සමෘද්ධි අරමුදලේ මුදල් වැය කිරීම සම්බන්ධයෙන් පාර්ශව කිහිපයක් එල්ල කළ චෝදනාවලට ද අමාත්‍යවරයා මෙහිදී ප්‍රතිචාර දැක්වූවා."}
{"title":"පොහොට්ටුව සමඟ සාකච්ඡා කඩිනමින් අවසන් කිරීමට ශ්‍රිලනිපයෙන් තීරණයක්","authors":["සමීර ගොඩපිටිය "],"date":{"year":"2019","month":"05","date":"28"},"views":"1856","content":"ශ්‍රී ලංකා පොදුජන පෙරමුණ සමඟ පැවැත්වෙන සාකච්ඡා කඩිනමින් අවසන් කර, නව සන්ධානයක් ගොඩගැනීමේ කටයුතු ආරම්භ කළ යුතු බවට ශ්‍රී ලංකා නිදහස් පක්ෂ මධ්‍යම කාරක සභාව තීරණය කර තිබෙනවා. අද (28) පැවති මාධ්‍ය හමුවකදී ශ්‍රී ලංකා නිදහස් පක්ෂ මහ ලේකම්, පාර්ලිමේන්තු මන්ත්‍රී දයාසිරි ජයසේකර මේ බව කියා සිටියා.,,,,ජනාධිපති අපේක්ෂකත්වය සහ තනතුරු බෙදා ගැනීම සම්බන්ධයෙන් ද දෙපාර්ශවය එකඟතාවකට පැමිණිය යුතු බවයි ශ්‍රී ලංකා නිදහස් පක්ෂ මහ ලේකම් දයාසිරි ජයසේකර මෙහිදී කියා සිටියේ."}
{"title":"ශ්‍රී ලංකාවේ ආරක්ෂක තත්වය ගැන ඉන්දියාවෙන් කොළ එළි","authors":["හේමන්ත කහවලගේ "," සමන්ත කුමාර "],"date":{"year":"2019","month":"05","date":"28"},"views":"3725","content":"ශ්‍රී ලංකාවේ සංචාරය කිරීම සම්බන්ධයෙන් ඉන්දීය ජාතිකයින්ට එරට රජය මඟින් නිකුත් කර තිබූ සංචාරක මාර්ගෝපදේශනය යාවත්කාලීන කර තිබෙනවා. ඒ අනුව ශ්‍රී ලංකාවේ තත්වය යහපත් අතට පත්වෙමින් ඇති බවයි ඉන්දීය රජය පෙන්වා දී ඇත්තේ.,,කෙසේවෙතත් ශ්‍රී ලංකාවේ සංචාරය කිරීමේදී සුපරික්ෂාකාරී වන ලෙසයි එරට රජය ඉන්දීය ජාතිකයින් වෙත දැනුම් දී ඇත්තේ. ,මේ අතර ස්විස්ටර්ලන්තය ද එරට පුරවැසියන්ට ශ්‍රී ලංකාවේ සංචාරය කිරීම සම්බන්ධයෙන් පනවා තිබූ සීමා ඉවත් කර තිබෙනවා. පාස්කු ඉරිදා ප්‍රහාරයෙන් පසු ශ්‍රී ලංකාවේ සංචාරය කිරීමෙන් වළකින ලෙස ස්විස්ටර්ලන්ත රජය සිය පුරවැසියන්ට අනතුරු ඇඟවීම් නිකුත් කළා.,,මේ වනවිට ශ්‍රී ලංකාවේ ආරක්ෂක තත්වය යහපත් අතට හැරී ඇති බවයි එරට විදේශ කටයුතු දෙපාර්තමේන්තුව පවසන්නේ. කෙසේවෙතත් ශ්‍රී ලංකාවේ පෞද්ගලික සංචාරයන්හිදී වඩාත් විමසිලිමත් වන ලෙසද ස්විස්ටර්ලන්ත විදේශ කටයුතු දෙපාර්තමේන්තුව එරට පුරවැසියන්ට දැනුම් දී තිබෙනවා."}
{"title":"ආණ්ඩුවට එරෙහි විශ්වාසභංගයේදී ඇමති රිෂාඩ්ගේ කේවල් කිරීමේ බලය නැති කරන්න විපක්ෂයෙන් සැලසුමක් ","authors":["හේරත් බණ්ඩාර"],"date":{"year":"2019","month":"05","date":"28"},"views":"3851","content":"ජනතා විමුක්ති පෙරමුණ ආණ්ඩුවට එරෙහිව ඉදිරිපත් කර ඇති විශ්වාසභංග යෝජනාව මඟින් අමාත්‍ය රිෂාඞ් බදියුදීන්ට කේවල් කිරීමේ බලයක් ලැබී ඇති බව පාර්ලිමේන්තු මන්ත්‍රී විමල් වීරවංශ පවසනවා. ආණ්ඩුවට එරෙහි විශ්වාසභංග යෝජනාවේදී එවැනි තත්වයක් මතුවුවහොත් ගත යුතු ක්‍රියාමාර්ග පිළිබඳ සිය මන්ත්‍රී කණ්ඩායම මේ වනවිට සාකච්ඡා කරමින් සිටින බවද මන්ත්‍රීවරයා කියා සිටියා. ,,\" ආණ්ඩුවට එරෙහිව විශ්වාසභංගයක් ගෙනාවම හෙට ආණ්ඩුව වට්ටන්න පුළුවන්ද? ඊට පස්සේ රට පාලනය කරන්නේ ජනතා විමුක්ති පෙරමුණද? මේ දෙයින් උනේ රිෂාඩ් බදුර්දින්ට කේවල් කිරීමේ බලයක් ලබා දුන්නා වගේ වැඩක්. රිෂාඩ් බදුර්දින්ට කියන්න පුළුවන් මට විරුද්ධව එන විශ්වාසභංගයට පක්ෂව ජන්දය දුන්නොත් තමා ඇතුළු මන්ත්‍රිවරුන් ආණ්ඩුවට එරෙහිව ගේන විශ්වාසභංගයේදී ජන්දය ලබා දෙන්නේ නැහැ කියලා.,,මේ අවස්ථාවේදී රිෂාඩ්ට එරෙහිව ජන්දය දෙන්න බලාපොරොත්තුවෙන් සිටින ආණ්ඩු පක්ෂයේ මන්ත්‍රිවරුන්ට මෙතනදි ගැටළුවකට මුහුණ පාන්න වෙලා තියෙනවා කියලා අපි විපක්ෂය හැටියට අවබෝධ කරන් ඉන්නේ. ඒ නිසා මේ වෙනකොට විපක්ෂයේ මන්ත්‍රිවරුන් අතර සාකච්ජාවක් තියෙනවා ආණ්ඩුවට එරෙහි විශ්වාසභංගයේදී රිෂාඩ්ගේ මන්ත්‍රි කණ්ඩායමට සමාන විපක්ෂයේ මන්ත්‍රිවරුන් පිරිසක් ප්‍රකාශයට පත් කරලා ආණ්ඩුවට එරෙහිව ගේන විශ්වාසභංගයේදී නිෂ්ක්‍රිය වෙමු කියලා. මේ වෙනකොට අපි අතරේ එහෙම සාකච්ජාවක් වෙමින් පවතිනවා යැයි\" විරවංශ මන්ත්‍රිවරයා කියා සිටියා.,,පාර්ලිමේන්තු මන්ත්‍රී විමල් වීරවංශ මෙම අදහස් පළ කළේ අද (28) මල්වතු අස්ගිරි මහනාහිමිවරුන් බැහැ දැකීමෙන් පසු මහනුවර දී මාධ්‍ය වෙත අදහස් පළ කරමින්."}
{"title":"රාජිතගේ කමිටුවට වෛද්‍ය සංගමයෙන් විරෝධය","authors":["දිල්ශාන් තුෂාර "," සමන්ත කුමාර  "],"date":{"year":"2019","month":"05","date":"28"},"views":"2260","content":"චෝදනාවට ලක්ව සිටින කුරුණෑගල ශික්‍ෂණ රෝහලේ ප්‍රසව හා නාරිවේද වෛද්‍ය සෙයිගු සියාබ්දීන් මොහොමඞ් සාෆි සම්බන්ධයෙන් විමර්ශනය සදහා සෞඛ්‍ය අමාත්‍යංශය පත් කළ විමර්ශන මණ්ඩලයට රජයේ වෛද්‍ය නිලධාරීන්ගේ සංගමය විරෝධය පළ කරනවා.,,ඒ පිළිබඳ කරුණු දැක්වූ එම සංගමයේ සහකාර ලේකම් වෛද්‍ය නවීන්ද සොයිසා.,,\" කුරුණෑගල ශාඛාව අපට දැනුවත් කරලා තියෙනවා සෞඛ්‍ය අමාත්‍යවරයා කටයුතු කරන ආකාරය ගැන සෑහීමට පත්වන්නේ නැහැ කියලා. මෙම වෛද්‍යවරයා සේවය පිහිටුවීම, ස්ථාන මාරුවීම ලබාදීමේ ආදී ක්‍රියා මාර්ග උල්ලංඝණය කරලයි සෞඛ්‍ය ඇමතිවරයා කටයුතු කරලා තිබෙන්නේ. ඇමතිවරයාගේ ක්‍රියා කලාපය පිළිගන්න බැරි තත්ත්වයක් ඇවිත් තියෙන්නේ. ඒ නිසා රජයේ කුරුණෑගල රජයේ වෛද්‍යවරුන්ගේ සංගමය හැටියට ඔවුන් අද දවල් රැස්වීමක් තබලා තීරණය කරලා තියෙනවා මෙම වෛද්‍යවරයා ගැන සෞඛ්‍ය ඇමතිවරයා තබන විමර්ශන පිළිගන්න බැහැ කියලා\".,,මේ අතර කුරුණෑගල ශික්ෂණ රෝහල සුරකීමේ සංවිධානය අද කැඳවා තිබූ මාධ්‍ය හමුවකදී ද එම විමර්ශන මණ්ඩලය සම්බන්ධයෙන් අදහස් පළ කෙරුණා. මේ, එම සංවිධානයේ විධායක කමිටු සාමාජික වෛද්‍ය ඉන්දික රත්නායක. ,,,,සෞඛ්‍ය අමාත්‍යංශ ලේකම් වසන්තා පෙරේරා විසින් අද පත් කළ විමර්ශන මණ්ඩලය සාමාජිකයින් 06 දෙනෙකුගෙන් සමන්විතයි. විශේෂඥ වෛද්‍ය අනිල් සමරනායක ප්‍රධානත්වය දරන එම විමර්ශන මණ්ඩලයට ප්‍රසව හා නාරිවේද විශේෂඥ වෛද්‍ය යූ ඩී පී රත්නසිරි, ප්‍රජා විශේෂඥ වෛද්‍ය සංජීව ගොඩකන්දගේ, විශ්‍රාමික ප්‍රසව හා නාරිවේද විශේෂඥ වෛද්‍ය ලක්‍ෂ්මන් සේනානායක ද ඇතුළත්. සෞඛ්‍ය අමාත්‍යංශයේ අධ්‍යක්‍ෂ බී එල් ඒ බස්නායක සහ විමර්ශන නිලධාරී එස් අයි ගුණවර්ධන එහි සෙසු සාමාජිකයන්.,,මෙම සිද්ධිය සම්බන්ධයෙන් සිදු කෙරෙන විමර්ශනවල මූලික වාර්තාව මසක් ඇතුළත තමන් වෙත භාරදෙන ලෙසයි සෞඛ්‍ය අමාත්‍යංශයේ ලේකම්වරිය විමර්ශන මණ්ඩලයෙන් ඉල්ලා ඇත්තේ."}
{"title":"පේරාදෙණියේත් සැක කටයුතු සිසේරියන් සැත්කම් -  එස් බී ගෙන් අනාවරණයක්","authors":["කමල් සුරවීර - මහනුවර"],"date":{"year":"2019","month":"05","date":"28"},"views":"3002","content":"කුරුණෑගල ශික්ෂණ රෝහලේ මෙන් සැක කටයුතු සිසේරියන් සැත්කම් පිළිබඳ පේරාදෙණිය ශික්ෂණ රෝහලෙන් ද තොරතුරු වාර්තා වන බව පාර්ලිමේන්තු මන්ත්‍රී එස් බී දිසානායක පවසනවා. මහනුවර පැවති මාධ්‍ය හමුවකදී මන්ත්‍රීවරයා මෙම අදහස් පළ කළා. ,,,,කුරුණෑගල රෝහලේ වෛද්‍ය සෙයිගු සියාබ්දීන් මොහොමඞ් සාෆි සම්බන්ධයෙන් බස්නාහිර පළාත් ආණ්ඩුකාර අසාද් සාලි සහ අමාත්‍ය රාජිත සේනාරත්න සිදු කළ ප්‍රකාශයන්ට ද පාර්ලිමේන්තු මන්ත්‍රී එස් බී දිසානායක මෙහිදී ප්‍රතිචාර දැක්වූවා. ,,,,මේ අතර සමාජ මාධ්‍ය ජාල ඔස්සේද පේරාදෙණිය රෝහලේ නාරි සහ ප්‍රසව වෛද්‍යවරයෙක් වන සිරාජ් සහ තවත් කාන්තා වෛද්‍යවරියක් විසින් සිදුකරනු ලැබූ බව කියන වඳ සැත්කම් සම්බන්ධයෙන් තොරතුරු හුවාමාරු වෙමින් පවතිනවා. ,,පේරාදෙණිය රෝහලට අනියුක්තව සේවය කරනු ලැබූ මෙම වෛද්‍යවරුන් දෙදෙනා විසින් 2000 වර්ෂයේ මැද භාගයේ සිට සිදුකරනු ලැබූ සිසේරියන් සැත්කම් වලදී සිංහල කාන්තාවන් 6000ක ගේ පමණ පැලෝපිය නාල අවහිර කරමින් නිත්‍යානුකුල නොවන වඳ සැත්කම් සිදුකර ඇති බවයි මෙම සමාජ මාධ්‍ය ජාල ඔස්සේ තොරතුරු සදහන් වන්නේ.,,මෙම සැත්කම් සඳහා සහය දැක්වූ හෙදියන් දෙදෙනෙක් විසින් මේ පිළිඳව අදාළ වෛද්‍යවරුන් ගෙන් විමසා සිටි අවස්ථාවේදී ඔවුන් සදහන් කර ඇත්තේ අභ්‍යන්තර රුධිර වහනය අවම කිරීම සඳහා පැලෝපිය නාලය අවහිර කිරීම සිදුකිරීම සිදුකළ බවයි.,,කෙසේ වුවත් රෝහලෙන් සිසේරියන් සැත්කම් සිදුකර ගත් කාන්තාවන් තමන් ඊළඟ දරු අපේක්ෂාවෙන් යුතුව සිටියත් ඔවුන් ගැබ් නොගැනීම සම්බන්ධයෙන් රෝහලට පැමිණිලි කර ඇත. එහිදී සිදුකරනු ලැබූ විමර්ශනයකදී හෙළිවී ඇත්තේ මෙලෙස පැමිණිලි කරන ලද කාන්තාවන්ගේ සිසේරියන් සැත්කම් සිදුකරන අතර වාරයේදී පැලෝපිය නාලයට හානිවී ඇති බවයි.,,මේ සම්බන්ධයෙන් සිදුකරන ලද විමර්ශනයන් වලින් අනතුරුව මෙම කාන්තාවන් විසින් අදාළ වෛද්‍යවරුන්ට එරෙහිව නිතිමය පියවර ගැනීමට සුදානම් වුවත් රෝහල් බලධාරීන් විසින් එය මගහැර ඇති තිබෙනවා.,,මෙම සිදුවීම් වූ සමයේදී පේරාදෙණිය රෝහලේ අධ්‍යක්ෂක ලෙස කටයුතු කරනු ලැබූ වෛද්‍ය කපිල ගුණවර්ධන සිය විශ්‍රාම යාමට ආසන්නව සිට ඇති අතර ඒ හේතුවෙන් ඔහු එම සිද්ධීන්ට සම්බන්ධ නොවූ බවද සදහන්. කෙසේ වුවත් අදාළ වෛද්‍යවරුන් දෙදෙනාගේ සැත්කම් වලදී සහයට සිටි හෙදියන් දෙදෙනා විමර්ශන වලට සහය දැක්වීමට කැමැත්ත පළකර සිට ඇත.,,මේ අතරවාරයේදී ප්‍රසව සහ නාරිවේද වෛද්‍ය සිරාජ් කල්මුනේ ප්‍රදේශයේ රෝහලකට ස්ථාන මාරුවක් ලබා ගොස් ඇති අතර අනෙක් වෛද්‍යවරිය මේ වන විට අතුරුදහන්ව ඇති බවයි වාර්තා වන්නේ. මෙම සිද්ධියට සම්බන්ධ සැකකාර වෛද්‍යවරුන් දෙදෙනාට එරෙහිවද නිතිය ක්‍රියාත්මක කල යුතු බවයි සිදුවීමට මුහුණදී සිටින පිරිස් ඉල්ලා සිටින්නේ."}
{"title":"වඳ සැත්කම් චෝදනා එල්ල වූ දොස්තරට එරෙහි පැමිණිලි 100 ඉක්මවයි","authors":["ෆසාල් මොහොමඞ් "," සමන්ත කුමාර"],"date":{"year":"2019","month":"05","date":"28"},"views":"1789","content":"කුරුණෑගල ශික්ෂණ රෝහලේ ප්‍රසව හා නාරිවේද වෛද්‍ය සෙයිගු සියාබ්දීන් මොහොමඞ් සාෆි සම්බන්ධයෙන් අද දිනයේ ද මව්වරුන් රැසක් කුරුණෑගල ශික්ෂණ රෝහල වෙත පැමිණිලි ඉදිරිපත් කළා. අද (28) දිනයේ පමණක් එවැනි පැමිණිලි 69ක් ලැබී තිබූ බවයි නෙත් නිවුස් වාර්තාකරු පැවසුවේ.,,ඊයේ (27) දිනයේදී කුරුණෑගල ශික්ෂණ රෝහල වෙත ලැබී තිබුණු පැමිණිලි ගණන 51ක්. මීට අමතරව සැකකාර වෛද්‍යවරයා මීට පෙර රාජකාරී කළ දඹුල්ල මූලික රෝහල වෙතද අද දිනයේ මව්වරුන් 10 දෙනෙකු පැමිණිලි ඉදිරිපත් කර තිබූ බවයි නෙත් නිවුස් වාර්තාකරු පැවසුවේ. ඒ අනුව සැකකාර වෛද්‍යවරයාට එරෙහිව ඊයේ සහ අද දිනයේදී පමණක් ලැබී ඇති පැමිණිලි ගණන 130ක්. කුරුණෑගල ශික්ෂණ රෝහල වෙත පැමිණ සිය පැමිණිල්ල ඉදිරිපත් කළ මවක් මාධ්‍ය හමුවේ අදහස් පළ කළේ මෙලෙසයි. ,,,,මේ අතර සැකකාර වෛද්‍යවරයාගේ ක්‍රියා කලාපයට එරෙහිව අද කුරුණෑගල රෝහල ඉදිරිපිට විරෝධතාවක්ද පැවැත්වුණා. ඒ, ප්‍රදේශයේ මහා සංඝරත්නය, අනෙකුත් ආගමික නායකයින් සහ ප්‍රදේශවාසීන්ගේ සහභාගීත්වයෙන්. විරෝධතාවට එක්වූ කිහිපදෙනෙකු අදහස් දැක්වූයේ මෙලෙසයි."}
{"title":"පාස්කු ප්‍රහාරයේ තුවාලකරුවන් සොයා ඥානසාර හිමියන් ජාතික රෝහලට (PHOTOS / VIDEO)","authors":["දිල්ශාන් තුෂාර "],"date":{"year":"2019","month":"05","date":"28"},"views":"2","content":"ඉකුත් අප්‍රේල් මස 21 වෙනිදා එල්ලවූ පාස්කු ඉරිදා බෝම්බ ප්‍රහාරයෙන් තුවාල ලබා සිටින තුවාලකරුවන්ගේ සුවදුක් විමසීම සදහා බොදුබල සේනා සංවිධානයේ මහ ලේකම් පුජ්‍ය ගලගොඩඇත්තේ ඥානසාර හිමියන් අද (28) කොළඹ ජාතික රෝහලට වැඩම කරනු ලැබුවා.,,බෝම්බ ප්‍රහාරයෙන් තුවාල ලබා තවමත් රෝහල් ගතව සිටින තුවාලකරුවන් ගේ සුවදුක් විමසීමෙන් අනතුරුව ඔවුන්ට ආශිර්වාදය කරමින් පිරිත් නුල් ගැට ගැසූ බවයි අප වාර්තාකරු සදහන් කලේ."}
{"title":"රාජ්‍ය අමාත්‍ය අශෝක් අබේසිංහ අධිකරණය හමුවට ඉදිරිපත් කරන්නැයි නියෝග ","authors":["දිනුක් හේවාවිතාරණ"],"date":{"year":"2019","month":"05","date":"28"},"views":"3577","content":"පාර්ලිමෙන්තු කටයුතු අමාත්‍යංශයට අයත් රුපියල් දෙලක්‍ෂයකට අධික මුදලක් වංක අන්දමින් සිය ප්‍රයෝජයට ගැනීමේ සිද්ධියකට අදාළව ප්‍රවාහන සහ සිවිල් ගුවන්සේවා රාජ්‍ය අමාත්‍ය අශොක් අබේසිංහ වහාම ක්‍රියාත්මක වන පරිදි අධිකරණයට ඉදිරිපත් කිරීමට පියවර ගන්නා ලෙස නීතීපතිවරයා පොලිසියට උපදෙස් ලබාදී ඇතැයි වාර්තා වේ.,,2010 සහ 2011 වසරක කාලය තුළ අශොක් අබේසිංහ විසින් රජයේ මුදල් වංක අන්දමින් සිය ප්‍රයෝජයට ගන්නා ලදැයි කියන සිද්ධිය සම්බන්ධයෙන් සිදුකළ විමර්ශන ගොනු අධ්‍යනය කිරීමෙන් අනතුරුව නීතීපතිවරයා විසින් අපරාධ කොට්ඨාශයේ අධ්‍යක්‍ෂවරයාට, කුරුණෑගල විශේෂ විමර්ශන අංශයේ ස්ථානාධිපතිවරයාට සහ වැහැර පොලිස්ථානයේ ස්ථානාධිපතිවරයාට එලෙස නියම කර ඇති බව සදහන්.,,නීතීපති ජනාධිපති නීතීඥ දප්පුල ලිවේරාගේ උපදෙස් මත පොලිසියට අදාළ උපදෙස් ලබාදුන් බව ජේෂ්ඨ රජයේ නීතීඥ නිරාෂා ජයරත්න මෙනවිය පැවසුවා.,,පාර්ලිමෙන්තු කටයුතු අමාත්‍යංශයට අයත් මුදල් අමාත්‍යවරයා විසින් වංක අන්දමින් සිය ප්‍රයෝජයට ගෙන ඇති බවට පොලිසියට ලැබුණු පැමිණිල්ලකට අනුව සිදුකළ විමර්ශනයකින් අනතුරුව විමර්ශන ගොනු නීතිපතිවරයාට යොමු කළ පොලිසියට මේ සම්බන්ධයෙන් ගතයුතු ඉදිරි පියවර සම්බන්ධයෙන් නීතීපතිවරයාගේ උපදෙස් ඉල්ලා ඇත.,,ඒ අනුව අදාළ විමර්ශන ගොනු පරීක්‍ෂාවට ලක් කළ නීතිපතිවරයා අශෝක් අබේසිංහ රාජ්‍ය අමාත්‍යවරයා පොදු දේපළ පනතේ 05 (01) වගන්තිය යටතේ දඬුවම් ලැබිය හැකි වරදක් සිදුකොට ඇති බවට අනාවරණය වන බව සඳහන් කොට ඇත.,,ඒ අනුව අදාළ සිද්ධියේ සැකකරුවකු වන අශෝක් අබේසිංහ ගෙන් සිද්ධියට අදාළව ප්‍රකාශයක් සටහන් කර ගන්නා ලෙස පොලිසියට උපදෙස් ලබාදී ඇති නීතීපතිවරයා රාජ්‍ය අමාත්‍යවරයාගේ ප්‍රකාශය සටහන් කර ගැනීමෙන් අනතුරුව ඔහු අධිිකරණයට ඉදිරිපත් කිරීමට පියවර ගන්නා ලෙසද උපදෙස් ලබාදී ඇතැයි වාර්තා වේ."}
{"title":"අන්තාවාදී සංවිධාන ප්‍රවර්ධනය කරන බේරුවල ප්‍රදේශයේ පිරිසක් සොයා පොලිස් විමර්ශන","authors":["තුසිත කුමාර"],"date":{"year":"2019","month":"05","date":"28"},"views":"2148","content":"බේරුවල ප්‍රදේශයේ පුද්ගලයන් අතර තහනම් අන්තවාදී සංවිධාන ප්‍රවර්ධනය වන සමාජ ජාල ක්‍රියාත්මක කරන පුද්ගලයින් සම්බන්ධයෙන් පොලිසිය විමර්ශන ආරම්භ කර තිබෙනවා.,,එවැනි පුද්ගලයන් සම්බන්ධයෙන් දැනටමත් තොරතුරු රැස්කර ගෙන ඇති බවත් ඔවුන් අත්අඩංගුවට ගැනීමට විමර්ශන ක්‍රියාත්මක බවත් බේරුවල පොලිසිය පැවසුවා. වට්ස්ඇප් ජාල ඔස්සේ එලෙස තොරතුරු සංසරණය කරන පිරිස්වලින් බහුතරයක් තරුණයන් බවටද පොලිස් විමර්ශනවලදී අනාවරණ වී තිබෙනවා."}
{"title":"නැගෙනහිර පළාත් ආණ්ඩුකාරවරයාට ජනපතිගෙන් නව පත්වීමක් ","authors":["අමදෝරු අමරජිව "],"date":{"year":"2019","month":"05","date":"28"},"views":"9814","content":"නැගෙනහිර පළාත් ආණ්ඩුකාර එම්.එල්.ඒ.එම් හිස්බුල්ලා ත්‍රිකුණාමලය,මඩකලපුව හා අම්පාර යන දිස්ත්‍රික්කයන්හි දිස්ත්‍රික් සම්බන්ධිකරණ කමිටුවල සම සභාපතිවරයා ලෙස ජනාධිපති මෛත්‍රිපාල සිරිසේන මහතා විසින් පත්කරණු ලැබ තිබෙනවා. නැගෙනහිර පලාතේ සිදුකරෙන සංවර්ධනයන්  සොයාබලා ඒවා කඩිනම් කිරිම වෙනුවෙන් මෙම පත්විම ලබා දි තිබෙන බවයි වාර්තා වන්නේ.,,නව පත්කිරිමත් සමග ත්‍රිකුණාමලය දිස්ත්‍රික්ක සම්බන්ධිකරණ කමිටුවේ නව රැස්විම ලබන ජුනි 10 දා ත්‍රිකුණාම දිසාපති කාර්යාල ශ්‍රවනාගාරයේදි පැවැත්විමට නියමිතයි.,,ත්‍රිකුණාමලය දිස්ත්‍රික් සම්බන්ධිකරණ කමිටුවේ සම සභාපතිවරුන් ලෙස වරාය හා නාවික  කටයුතු  නියෝජ්‍ය ඇමති එම්.ඒ.එම්.මහරුප් හා පාර්ලිමේන්තු මන්ත්‍රි  ආර්.සම්බන්ධන් දැනට කටයුතු කරයි."}
{"title":"අනුරාධපුර මහ නගර සභාවේ කසල බැහැර කිරීම සම්බන්ධයෙන් අධිකරණ නියෝගයක්","authors":["උපාලි ආනන්ද"],"date":{"year":"2019","month":"05","date":"28"},"views":"1283","content":"අනුරාධපුර මහ නගර සභාව මඟින් කීරික්කුළම කසල අංගනයට කැළි කසල බැහැර කරනු ලබන්නේ මහජන සෞඛ්‍යයට අහිතකර ආකාරයට බව අනුරාධපුර ප්‍රධාන මහේස්ත්‍රාත් ජනක ප්‍රසන්න අද (28) තීන්දු කළා. ඒ අනුව මහජන සෞඛ්‍යයට අහිතකර අන්දමින් එම කසල අංගනයට කසල බැහැර කිරීම වහාම අත්හිටුවන ලෙසයි මහේස්ත්‍රාත්වරයා නියෝග කළේ.,,කීරික්කුළම කසල අංගනයේ සහ ඒ අවට තැන තැන දමා ඇති කැළි කසල එම ස්ථානවලින් ඉවත් කර ගන්නා ලෙසටත් ජල පෝෂක ප්‍රදේශවලට සිදුවන හානිය වළක්වා ගත යුතු බවටත් වගඋත්තරකරුවන්ට නියෝග කෙරුණා. අනුරාධපුර ප්‍රධාන මහේස්ත්‍රාත්වරයා මෙම නියෝගය නිකුත් කළේ කීරික්කුළම ප්‍රදේශයේ පදිංචිකරුවන් පිරිසක් ඉදිරිපත් කර තිබූ පෙත්සමක් සලකා බැලීමෙන් අනතුරුවයි."}
{"title":"ජපානයේ පාසල් සිසුවියන් පිරිසක් ඉලක්ක කර පිහි ඇණුම් ප්‍රහාරයක් : තිදෙනෙකු ජිවිතක්ෂයට ","authors":["දිනුක් හේවාවිතාරණ"],"date":{"year":"2019","month":"05","date":"28"},"views":"5660","content":"ජපානයේ ටෝකියෝ අගනුවරට ආසන්නයේදී පුද්ගලයෙකු විසින් එල්ල කරනු ලැබූ \"පිහි ප්‍රහාරයකින්\" පාසල් දැරියක් ඇතුළු පුද්ගලයින් තිදෙනෙකු මියගොස් තවත් 18 දෙනෙක් තුවාල ලබා ඇති බව විදෙස් මාධ්‍ය වාර්තා කර සිටිනවා. මියගිය තිදෙනා අතර මෙම පිහි ප්‍රහාරය එල්ල කරනු ලැබූ සැකකරුද සිටින බවයි වාර්තා වන්නේ.,,50 හැවිරිදි සැකකරු විසින් මෙම පිහි ප්‍රහාරය එල්ල කර ඇත්තේ පාසල් යාමට බස් රථයක් එනතුරු නැවතුම්පලේ සිටි පාසල් සිසුවියන් පිරිසක් ඉලක්ක කර ගෙන බවයි දැනට සිදුකර ඇති මුලික විමර්ශන වලදී හෙළිවී ඇත්තේ. සැකකරු මෙම ප්‍රහාරය සදහා පිහි දෙකක් යොදා ගෙන ඇති අතර පසුව ඔහු විසින්ම ගෙල කපා ගෙන සියදිවි හානිකර ගෙන ඇත.,,ප්‍රහාරයෙන් තුවාල ලබා සිටින පුද්ගලයින් 18 දෙනා ගෙන් 16 දෙනෙක්ම පාසල් දැරියන් බවයි එරට පොලිසිය වාර්තා කර සිටින්නේ. මෙම ප්‍රහාරයට හේතුව කුමක්ද යන්න මේ දක්වා අනාවරණය වී නොමැත.,,සිදුවීම පිලිබදව වාර්තා වීමත් සමග ජපාන අගමැති ෂින්සෝ ඇබේ නිවේදනයක් නිකුත් කරමින් කියා සිටියේ \" මෙම සිදුවීම ඇසීමෙන් තමන් දැඩිව පත්වූ  කම්පාවට බවයි. සිද්ධියෙන් විපතට පත්වූවන්ගේ පවුල් වලට සිය ශෝකය පලකරන බවද\" ඔහු වැඩිදුරටත් සදහන් කර සිටියා."}
{"title":"අමිත් වීරසිංහට අද අධිකරණයේදී ලැබුණු නියෝගය","authors":["අධිකරණ වාර්තාකරු"],"date":{"year":"2019","month":"05","date":"28"},"views":"3132","content":"මහජන සාමය සහ  ආගමික සංහිදියාව කඩ කිරීම ආදී  චෝදනා මත අත්අඩංගුවට  ගත් මහසොහෙන් බළකායේ නායක අමිත් වීරසිංහ හෙට (29)  තෙක් රක්ෂිත බන්ධනාගාර ගත කිරීම කොළඹ අතිරේක මහෙස්ත්‍රාත් ශලනි පෙරේරා මහත්මිය අද  නියෝග කළා.,,සිද්ධියට අදාලව සැකකරුට එරෙහිව සිදු කරන  පරීක්ෂණ සම්බන්ධයෙන් සාක්ෂි සම්පිණ්ඩන වාර්තාවක් හෙට දින ඉදිරිපත් කරන ලෙසට මහේස්ත‍්‍රාත්වරිය  කොළඹ දකුණ දූෂණ මර්ධන කොට්ඨාශයට නියෝග කළා.,,ආගමික  සහජීවනයට බාධා වන ආකාරයේ අදහස් සැකකරු විසින්  අන්තර් ජාලයට මුදා හැර ඇති බවට පොලිසිය චෝදනා කර සිටියි."}
{"title":"හිස්බුල්ලා කෝප් කමිටුවට කැදවන්නැයි එජාප මන්තී‍්‍රවරයෙකු ඉල්ලයි","authors":["රවීන්ද්‍ර චන්ද්‍රලාල්","සජිත් තිලකරත්න","කසුන් කැළුම්"],"date":{"year":"2019","month":"05","date":"28"},"views":"1664","content":"නැගෙනහිර පළාත් ආණ්ඩුකාර එම් එල් ඒ එම් හිස්බුල්ලා කෝප් කමිටුව හමුවට ගෙනඒමට කටයුතු කරන බව එක්සත් ජාතික පක්‍ෂ පාර්ලිමේන්තු මන්තී‍්‍ර විජේපාල හෙට්ටිආරච්චි පවසනවා.,,ඔහු කියාසිටියේ අන්තවාදීන්ට උදව් උපකාර කළ සියළු පාර්ශවයන්ට තරාතිරම නොබලා දඩුවම් ලබාදිය යුතු බවයි. ,, පාස්කු ඉරිදා එල්ල වූ ත‍්‍රස්ත ප‍්‍රහාරය සම්බන්ධයෙන් සොයා බැලීමට ඉකුත්දා පත් කෙරුණු පාර්ලිමේන්තු විශේෂ තේරීම් කාරක සභාව සම්බන්ධයෙන්ද මන්තී‍්‍රවරයා මෙහිදී අදහස් පළ කළා.,, පාර්ලිමේන්තු මන්තී‍්‍ර විජේපාල හෙට්ටිආරච්චි මෙම අදහස් පළ කළේ අක්මීමණ ප‍්‍රදේශයේ පැවති ජනහමුවක් අමතමින්."}
{"title":"විල්පත්තු නඩුව යළි මුල සිට විභාගයට ගැනීමට අභියාචනාධිකරණයෙන් නියෝග","authors":["අධිකරණ වාර්තාකරු"],"date":{"year":"2019","month":"05","date":"28"},"views":"2235","content":"විල්පත්තු රක්ෂිතය සහ ඒ අවට කැලෑ එළිපෙහෙළි කර නැවත පදිංචි කිරීම් සිදු කිරීමට එරෙහිව ගොනු කරන ලද රිට් පෙත්සම නව විනිසුරු මඩුල්ලක් ඉදිරියේ කැදවීමට අභියාචනාධිකරණය අද නියෝග කළා.,,මෙම පෙත්සම ජූලි මස 31 යළි විභාගයට ගැනීමටයි විනිසුරු ජනක් ද සිල්වා සහ විනිසුරු නිශ්ශංක බන්දුල කරුණාරත්න මෙහිදී නියෝග කළේ. විල්පත්තු රක්ෂිතය සහ ඒ අවට කැලෑ එළිපෙහෙළි කර නැවත පදිංචි කිරීමට එරෙහිව පරිසර යුක්ති කේන්ද්‍රය විසින් මෙම පෙත්සම ගොනු කර තිබුණා.,,ඒ, වනජීවී අධ්‍යක්ෂ ජනරාල්, මධ්‍යම පරිසර අධිකාරිය, මන්නාරම දිසා ලේකම්, ඇමැති රිෂාඞ් බදියුදීන්, නීතිපතිවරයා ඇතුළු නව දෙනෙකු වගඋත්තරකරුවන් කරමින්."}
{"title":"වෛද්‍ය සාෆිට එරෙහිව පැමිණිලි කරන්න අදත් මව්වරු පිරිසක් කුරුණෑගල රෝහලට - දඹුල්ල රෝහලටත් පැමිණිලි","authors":["කාංචන කුමාර ආරියදාස","සජිත් තිලකරත්න","කසුන් කැළුම්"],"date":{"year":"2019","month":"05","date":"28"},"views":"2636","content":"කුරුණෑගල ශීක්‍ෂණ රෝහලේ ප‍්‍රසව හා නාරිවේද වෛද්‍ය සෙයිගු සියාබ්දීන් මොහොමඩ් සාෆිට එරෙහිව පැමිණිලි කිරිම සදහා අද පෙරවරුවේත් මව්වරුන් පිරිසක් එම රෝහල වෙත පැමිණ තිබෙනවා. මව්වරුන් 20කට අධික සංඛ්‍යාවක් එලෙස පැමිණිලි කිරීම සදහා පැමිණ සිටි බවයි රෝහල් ප‍්‍රකාශකයෙකු පැවසුවේ. ,,ඊයේ දිනය වනවිට වෛද්‍ය සෙයිගු සියාබ්දීන් මොහොමඩ් සාෆිට එරෙහිව කුරුණෑගල ශික්‍ෂණ රෝහල වෙත පැමිණිලි 51 ලැබී තිබුණා. ලැබෙන පැමිණිලි සටහන් කර ගැනීම සදහා රෝහලේ නියෝජ්‍ය අධ්‍යක්‍ෂවරුන්, පරිපාලන නිලධාරීන් ඇතුළු කණ්ඩායමක්ද අනියුක්ත කර තිබෙනවා. ,,මේ අතර අද දිනයේ වෛද්‍ය සෙයිගු සියාබ්දීන් මොහොමඩ් සාෆිට එරෙහිව දඹුල්ල මූලික රෝහලට සහ දඹුල්ල පොලීසියට පැමිණිලි ලැබී තිබුණා. දඹුල්ල මූලික රෝහලට සහ දඹුල්ල පොලීසියට පැමිණිලි 10 ක් ලැබී තිබුණු බවයි නෙත් නිවුස් වාර්තාකරු පැවසුවේ. එලෙස දඹුල්ල මූලික රෝහලට පැමිණිලි කළ මවක් නෙත් නිවුස් වෙත මෙලෙස අදහස් පළ කළා. ,,,,චෝදනාවට ලක්ව සිටින වෛද්‍ය සෙයිගු සියාබ්දීන් මොහොමඩ් සාෆි ඉකුත් 24 වනදා අත්අඩංගුවට ගැණුනේ සැක සහිත ලෙස වත්කම් ඉපැයූ බව කියන චෝදනාව සම්බන්ධයෙන්. මේ වනවිට ඔහුගෙන් අපරාධ පරීක්‍ෂණ දෙපාර්තමේන්තුව ප‍්‍රශ්න කිරීම් සිදුකරනවා."}
{"title":"තමිල්නාඩු මන්ත්‍රීවරු පිරිසක් මුලතිව් එති (PHOTOS)","authors":["දිනසේන රතුගමගේ "],"date":{"year":"2019","month":"05","date":"28"},"views":"2255","content":"ඉන්දියාවේ භාරතීය ජනතා පක්ෂයේ (BJP) තමිල්නාඩු ප්‍රාන්තයේ මන්ත්‍රීවරු පිරිසක් මුලතිව් වෙල්ලමුල්ලිවයික්කාල් ප්‍රදේශයට පැමිණ 27 දා සවස යුද්ධයෙන් මියගිය වැසියන් සිහිපත් කරමින් පහන් දල්වා ඔවුන්ට පින් අනුමෝදන් කොට තිබේ.,,එම පක්ෂයේ තමිල්නාඩු  ප්‍රාන්ත මන්ත්‍රී අර්ජුන් සම්පත්ගේ ප්‍රධානත්වයෙන් යුත් මන්ත්‍රීවරු පිරිසක් මේ අවස්ථාවට සහභාගී වී තිබේ.,,දෙමළ ජාතික සන්ධානයේ මුලතිව් දිස්ත්‍රික්කයේ ප්‍රාද්ශීය දේශපාලනඥයින් ඉන්දීය මන්ත්‍රීවරුන්ට යුද්ධයෙන් මියගිය පිරිස සමරා ඔවුන් වෙණුවෙන් පින් අනුමෝදන් කරවීමට සහය ලබා දී තිබේ.,,මේ පින්කම පවත්වන ලද්දේ මුලතිව් වෙල්ලලුල්ලිවයික්කාල් ප්‍රදේශයේ පිහිටුවා ඇති විශේෂ ස්මාරකය අභියසදීය."}
{"title":"නීති විරෝධීව මෙරට රැදී සිටි පාකිස්තානු ජාතිකයන් දෙදෙනෙකු රාජගිරියේදී අත්අඩංගුවට","authors":["කසුන් කැළුම්"],"date":{"year":"2019","month":"05","date":"28"},"views":"1475","content":"වලංගු වීසා බලපත‍්‍ර නොමැතිව නීතිවිරෝධීව මෙරට රැුදී සිටි පාකිස්තානු ජාතිකයන් දෙදෙනෙකු රාජගිරිය ප‍්‍රදේශයේදී අත්අඩංගුවට ගෙන තිබෙනවා.,,මෙම පාකිස්තානු ජාතිකයන් දෙදෙනා මෙරටදී වෙළදාම් කටයුතුවල නිරතව ඇති බවයි අනාවරණ වී ඇත්තේ.,,ඔවුන් මුදල් වංචාවක් සම්බන්ධයෙන් විභාග වූ නඩුවක වරෙන්තු නිකුත්ව සිිටි පුද්ගලයින් දෙදෙනෙකු බවද පොලීසිය සදහන් කළා.,,මෙලෙස අත්අඩංගුවට ගෙන ඇත්තේ අවුරුදු 28 සහ අවුරුදු 30 යන වයස්සීමාවල පසුවන දෙදෙනෙක්.,,අත්අඩංගුවට ගැණුනු පාකිස්තානු ජාතිකයන් දෙදෙනා අලූත්කඬේ අංක 4 මහේස්ත‍්‍රාත් අධිකරණය වෙත අද ඉදිරිපත් කිරීමට නියමිතයි."}
{"title":"හෙට සහ අනිද්දා තරමක වැසි වැඩිවීමක්","authors":["සජිත් තිලකරත්න","කසුන් කැළුම්"],"date":{"year":"2019","month":"05","date":"28"},"views":"1444","content":"දිවයිනේ නිරිතදිග කොටසේ වැසි තත්ත්වයේ තරමක වැඩිවීමක් හෙට සහ අනිද්දා අපේක්‍ෂා කළ හැකි බව කාලගුණ විද්‍යා දෙපාර්තමේන්තුව පවසනවා.,,ඇතැම් ප‍්‍රදේශවලට මිලිමීටර 75 ක පමණ තරමක තද වැසි අපේක්‍ෂා කළ හැකි බවයි මෙහිදී ප‍්‍රකාශ කෙරුණේ. අපේක්‍ෂිත කාලගුණ අනාවැකිය කාර්යයේ නියුතු කාලගුණ විද්‍යාඥ කසුන් පැස්කුවෙල්ගෙන්"}
{"title":"පාස්කු ඉරිදා ප‍්‍රහාරයෙන් පසු අගතියට පත්වූ පෞද්ගලික බස් හිමියන්ට සහන","authors":["සජිත් තිලකරත්න","ඩිල්ෂාන් මඩවල"],"date":{"year":"2019","month":"05","date":"28"},"views":"1643","content":"පාස්කු ඉරිදා ප‍්‍රහාරය හේතුවෙන් අගතියට පත්වූ පෞද්ගලික බස් හිමියන් සඳහා සහන ලබා දීමට මුදල් අමාත්‍යාශය එකඟ වී තිබෙනවා.,,කල්බදු වාරිකවලට අදාළව මෙම සහනය ලබා දීමට මුදල් අමාත්‍යාංශය එකඟ වූ බවයි  ලංකා පෞද්ගලික බස් හිමියන්ගේ සංගමය පැවසුවේ. මේ, එහි සභාපති ගැමුණු විජේරත්න. ,,,,රට පුරා දැනට ධාවනයේ ඇති පෞද්ගලික බස් රථ සංඛ්‍යාව 20,000කට ආසන්නයි. ඒවායෙන් සියයට 40ක් පමණ කල්බදු පදනම මත ලබා ගත් ඒවා බවයි මුදල් අමාත්‍යාංශය පවසන්නේ."}
{"title":"දිනකට 1500ක් : සංචාරකයින්ගේ පැමිණීම ක‍්‍රමයෙන් යථා තත්වයට","authors":["සජිත් තිලකරත්න","කසුන් කැළුම්"],"date":{"year":"2019","month":"05","date":"28"},"views":"3377","content":"රට තුළ ආරක්‍ෂාව තහවුරුවීමත් සමග විදෙස් සංචාරකයින්ගේ පැමිණීම ක‍්‍රමයෙන් වර්ධනය වෙමින් ඇතැයි ශී‍්‍ර ලංකා සංචාරක ප‍්‍රවර්ධන කාර්යාංශය පවසනවා.,,එහි සභාපති කිෂූ ගෝමස් පැවසූවේ පාස්කු ඉරිදා එල්ල වූ ත‍්‍රස්ත ප‍්‍රහාරයෙන් පසු සිදු කෙරුණු ආරක්‍ෂක කි‍්‍රයාන්විතවලින් ශී‍්‍ර ලංකාවේ ආරක්‍ෂාව තහවුරු වූ බවට විදෙස් සංචාරකයින් තුළ විශ්වාසයක් ගොඩනැගී ඇති බව මින් සනාථ වන බවයි.,,,,ශී‍්‍ර ලංකාවට විදෙස් සංචාරකයින් ගෙන්වා ගැනීම සදහා මීට පෙර දියත් කිරීමට නියමිතව තිබූ වැඩසටහන් කි‍්‍රයාත්මක කිරීමට ආරක්‍ෂක අංශවල නිර්දේශ ලැබෙන තෙක් සිටින බවයි මෙහිදී ප‍්‍රකාශ කෙරුණේ."}
{"title":"මතභේදාත්මක තත්ත්වයක් නිසා හෝමාගම මුස්ලිම් වෛද්‍යවරියක් ඉල්ලා අස්වෙයි","authors":["හේමන්ත කහවලගේ","සජිත් තිලකරත්න","කසුන් කැළුම්"],"date":{"year":"2019","month":"05","date":"28"},"views":"2890","content":"බුර්කාව ගලවා සේවයට වාර්තා කරන ලෙස කළ දැනුම්දීමක් හේතුවෙන් හෝමාගම මූලික රෝහලේ සේවයට පැමිණි මුස්ලිම් ජාතික වෛද්‍යවරියක් වෛද්‍ය වෘත්තියෙන් ඉල්ලා අස්වීමේ ලිපිය භාරදී ඇතැයි රෝහල් ආරංචි පවසනවා.,,පාස්කු ඉරිදා එල්ල වූ ත‍්‍රස්ත ප‍්‍රහාරයෙන් පසු මෙම වෛද්‍යවරිය දින කිහිපයක් බුර්කාව පැළද සේවයට වාර්තා කර ඇති බවයි රෝහල් ආරංචිමාර්ග පැවසුවේ.,,එම වෛද්‍යවරිය බාහිර ප‍්‍රතිකාර ඒකකයේ රාජකාරියට පැමිණි අවස්ථාවේදී ප‍්‍රතිකාර ලබාගැනීමට පැමිණි රෝගීන් වෛද්‍යවරියගෙන් ප‍්‍රතිකාර ලබාගැනීමට අකමැත්ත පළ කර ඇති බවද රෝහල් ආරංචි මාර්ග පවසනවා.,,අනතුරුව එම වෛද්‍යවරියගේ පියා රෝහලට කැදවා මේ සම්බන්ධයෙන් රෝහල් බලධාරීන් දැනුවත් කර තිබෙනවා. පසුව පියා සමග රෝහලෙන් පිටව ගිය මෙම වෛද්‍යවරිය මැයි මස 2 වනදා සිට සේවයට වාර්තා කර නොමැති බවයි හෝමාගම රෝහල් ආරංචි මාර්ග පැවසුවේ.,,මෙම වෛද්‍යවරිය රෝහල් බලධාරීන් වෙත දුරකතන ඇමතුමක් ලබාදෙමින් ප‍්‍රකාශ කර ඇත්තේ තමන් අසනීප තත්ත්වයකින් පෙළෙන බවයි. ,,මේ සම්බන්ධයෙන් නෙත් නිවුස් හෝමාගම මූලික රෝහලේ, රෝහල් අධිකාරී වෛද්‍ය ජනිත් හෙට්ටිආරච්චිගෙන් විමසීමක් කළා.,,ඔහු කියාසිටියේ මීට සති දෙකකට පමණ පෙර එම වෛද්‍යවරිය සේවයෙන් ඉල්ලා අස්වීම සදහා වූ ලිපියක් තමන් වෙත භාරදුන් බවයි. කෙසේ වෙතත් එහි කිසිදු හේතුවක් සදහන් කර නොමැති බවද රෝහල් අධිකාරීවරයා වැඩිදුරටත් සදහන් කළා. ,,අදාළ ලිපිය  ලැබීමෙන් පසු ප‍්‍රාදේශීය සෞඛ්‍ය සේවා කාර්යාලය වෙත යොමු කිරීමට පියවර ගත් බවයි රෝහල් අධිකාරී වෛද්‍ය ජනිත් හෙට්ටිආරච්චි නෙත් නිවුස් වෙත වැඩිදුරටත් පැවසුවේ."}
{"title":"වෛද්‍ය සාෆිට එරෙහි පැමිණිලි සංඛ්‍යාව 50 ඉක්මවයි : වන්ද්‍යකරණයකට ලක්ව ඇත්දැයි බලන්න සරල වෛද්‍ය පරීක්ෂණයක්","authors":["සජිත් තිලකරත්න"],"date":{"year":"2019","month":"05","date":"28"},"views":"3805","content":"සිසේරියන් සැත්කමකින් පසු කාන්තාවක් වන්ද්‍යකරණයකට ලක්ව ඇත්දැයි ඉතා සරල වෛද්‍ය පරීක්ෂණයක් මගින් පහසුවෙන් තහවුරු කර ගත හැකි බව ප‍්‍රසව හා නාරිවේද වෛද්‍යවරුන් පෙන්වා දෙනවා. ගැබ් ගැනීමට වෙනත් ආකාරයකින් පවතින බාධා ද මෙවැනි වෛද්‍ය පරීක්ෂණ මගින් හඳුනාගත හැකි බවයි ඔවුන් පෙන්වා දෙන්නේ. ,,කුරුණෑගල ශික්ෂණ රෝහලේ වෛද්‍ය සෙයිගු සියාබ්දීන් මොහොමඞ් සාෆි විසින් සිදු කරන ලද සිසේරියන් සැත්කම් සම්බන්ධයෙන් මේ වනවිට ආන්දෝලනයක් ඇතිවී තිබෙනවා. සිසේරියන් සැත්කම් අතරවාරයේදී මෙම වෛද්‍යවරයා කාන්තාවන්ගේ පැලෝපීය නාල අවහිර කර වන්ද්‍යකරණයක් ද සිදු කර ඇති බවටයි චෝදනා එල්ල වන්නේ. ,,නෙත් නිවුස් ඒ පිළිබඳ කළ විමසීමකදීයි වන්ද්‍යකරණයක් සිදුව ඇත්දැයි පහසුවෙන් හඳුනාගත හැකි ආකාරය පිළිබඳ ප‍්‍රසව හා නාරිවේද වෛද්‍යවරුන් ඉහත කරුණු දැක්වූයේ.,,මේ, ගාල්ල, මහමෝදර ශික්ෂණ රෝහලේ ප‍්‍රසව හා නාරිවේද විශේෂඥ වෛද්‍ය සාරද කන්නන්ගර. ,, ශ‍්‍රී ලංකාවේ අනවශ්‍ය ලෙස සිසේරියන් සැත්කම් බොහෝ ප‍්‍රමාණයක් සිදුවන බව ද මෙහිදී ප‍්‍රකාශ කෙරුණා. ,, දරු ප‍්‍රසූතිය සිදු කෙරෙන්නේ සිසේරියන් සැත්කමකින් නම් එවැනි කාන්තාවකට ලැබිය හැකි දරුවන් ගණන ස්වාභාවිකවම සීමාවන බවද මෙහිදී ප‍්‍රකාශ කෙරුණා. ,,මේ අතර වෛද්‍ය සෙයිගු සියාබ්දීන් මොහොමඞ් සාෆි සම්බන්ධයෙන් කුරුණෑගල රෝහල වෙත මේ වනවිට පැමිණිලි 51ක් ලැබී ඇති බවයි නෙත් නිවුස් වෙත වාර්තා වුණේ. පැමිණිලිකාරියන්ගේ සියලූ දත්ත සටහන් කර ගැනීමෙන් පසු ඒ පිළිබඳ පරීක්ෂණ සිදු කෙරෙනු ඇති."}
{"title":"ගුවන් යානය තුලදී \"කුරානය\" කියවූ නිසා CID අත්අඩංගුවට ගත් බවට මගියෙකු ගෙන් චෝදනාවක් : ගුවන් සමාගම කරුණු පැහැදිලි කරයි (PHOTOS)","authors":["දිනුක් හේවාවිතාරණ"],"date":{"year":"2019","month":"05","date":"28"},"views":"14900","content":"ශ්‍රී ලන්කන් ගුවන් ගුවන් යානයක් තුලදී කුරානය කියවීම හේතුවෙන් අපරාධ පරීක්ෂණ දෙපාර්තමේන්තුව විසින් තමන්ව අත්අඩංගුවට ගෙන ප්‍රශ්න කිරීමකට ලක් කල බව සදහන් කරමින් ගුවන් මගියෙක් විසින් \"වට්ස්ඇප්\" ඇතුළු සමාජ මාධ්‍ය ඔස්සේ සිදුකරනු ලබන ප්‍රචාරණයක් සම්බන්ධයෙන් එම ගුවන් සමාගම කරුණු පැහැදිලි කිරීමක් සිදුකර තිබෙනවා.,,එම නිවේදනයට අනුව, ඉකුත් 23 වෙනිදා ඕස්ට්‍රේලියාවේ සිට ශ්‍රී ලංකාව බලා ගමන් කරමින් තිබු UL-605 දරණ ගුවන් යානයේ සිටි මගියෙකු කිසියම් අයුරකින් ආතතියකින් පෙලෙන බවට නිරීක්ෂණය වී තිබෙනවා. එම ගුවන් මගියා අනෙක් ගුවන් මගින් සමග ආගමික කරුණු සදහන් කරමින් සංවාදයක් සිදුකර ඇති බවයි ශ්‍රී ලන්කන් ගුවන් සේවය නිකුත් කරනු ලැබූ නිවේදනයේ දැක්වෙන්නේ.,,එම අවස්ථාවේදී ගුවන් යානයේ සිටි මගීන්ට ආහාර පිළිගන්වමින් සිටි කාර්ය මණ්ඩලයේ නිලධාරිනියන්ද මෙම ගුවන් මගියාගේ අසාමාන්‍ය හැසිරීම නිරීක්ෂණය කර ඇති අතර ඔහුගේ එම හැසිරීම හේතුවෙන් අනෙක් මගින්ද දැඩි අපහසුතාවයකට ලක්ව සිටින අයුරු දැක කණසල්ලට පත්ව තිබෙනවා.,,ජාත්‍යන්තර ගුවන් සේවාවන් හි පිළිගත් ක්‍රමවේදය අනුව ගුවන් යානය තුලදී සිදුවන මෙවැනි කරුණු ගමනාන්තයේදී ගුවන් යානයේ කාර්ය මණ්ඩලය විසින් ගුවන් තොටුපල බලධාරීන්ට වාර්තා කිරීම සිදුකළ යුතු අතර, එම ක්‍රමවේදයට යටත්ව ගුවන් යානය තුලදී මෙම මගියාගේ හැසිරීම සම්බන්ධයෙන් වූ කරුණු වාර්තා කිරීමක් සිදුකර ඇති බවයි ශ්‍රී ලන්කන් ගුවන් සමාගම සදහන් කරන්නේ.,,එම දැනුම් දීමට අනුව ගුවන් තොටුපලේ නිලධාරින් සහ ආරක්ෂක බලධාරීන් විසින් එම සිද්ධියට හේතුවූ ගුවන් මගියාගෙන් ප්‍රශ්න කොට ප්‍රකාශයක් සටහන් කර ගැනීමෙන් අනතුරුව ඔහුට ගුවන් තොටුපළෙන් පිටව යාමට අවසර ලබාදී තිබෙනවා.,,ඉකුත් අප්‍රේල් මස 21 වෙනිදා සිදුවූ පාස්කු ප්‍රහාරය හේතුවෙන් ගුවන් යානාවල ගමන් කරනු ලබන මගීන්ගේ ආරක්ෂාව සම්බන්ධයෙන් ශ්‍රී ලන්කන් ගුවන් සේවය දැඩි අවධානයක් යොමු කර ඇති බවයි එම නිවේදනයෙන් වැඩිදුරටත් දැක්වෙන්නේ.,,මෙල්බර්න් සිට ශ්‍රී ලංකාව බලා ගමන් කරමින් තිබු ගුවන් යානය තුල මගින් 231ක් සිටි බවත් ඉන් මගින් 05 දෙනෙකු ඉස්ලාම් ආගම අදහන පුද්ගලයින් බවයි ශ්‍රී ලන්කන් ගුවන් සේවය සදහන් කරන්නේ. එම ගුවන් යානය තුල සේවයේ නියුතුව කාර්ය මණ්ඩලයේ 12 දෙනෙකු සිටි බවත් ඔවුන් කිසිවෙකුත් ආගමික ඇදහිල්ල  පදනම් කරගනිමින් ගුවන් මගීන්ට සේවා සැපයු බවට වෙනත් කිසිදු ගුවන් මගියෙකුගෙන් පැමිණිල්ලක් ලැබී නැති බවයි ගුවන් සමාගම අවධාරණය කර සිටින්නේ. ,,ජාත්‍යන්තර ගුවන් සේවයක් වන ශ්‍රී ලන්කන් ගුවන් සේවය නිරන්තරයෙන්ම සිය මගීන්ගේ ආරක්ෂාව සහ සුභ සිද්ධිය උදෙසා කටයුතු කරන බව සිය නිවේදනයෙන් කරුණු දක්වා සිටිනවා."}
{"title":"සමගිය බිඳ දමන සමාජ මාධ්‍ය අවභාවිතයන් ගැන පොලීසිය විමසිල්ලෙන්","authors":["සජිත් තිලකරත්න"],"date":{"year":"2019","month":"05","date":"27"},"views":"1897","content":"ජාතීන් අතර සමගිය ඇතිවන පරිදි සමාජ මාධ්‍ය අවභාවිත කරන්නන් සම්බන්ධයෙන් විමසිලිමත්ව සිටින බව පොලීසිය පවසනවා. ඒ අනුව සමාජ මාධ්‍ය භාවිතයේදී වඩා කල්පනාකාරී වන ලෙසයි පොලීසිය මහජනතාවගෙන් ඉල්ලා සිටියේ.,මේ, පොලිස් මාධ්‍ය ප්‍රකාශක පොලිස් අධිකාරී රුවන් ගුණසේකර. ,,,,පාස්කු ඉරිදා ප්‍රහාරයට බෝමබ් නිපදවූ බවට සැකකෙරෙන වැල්ලම්පිටිය තඹ කර්මාන්ත ශාලාවේ සේවයේ යෙදී සිටියදී අත්අඩංගුවට ගනු ලැබ පසුව ඇප මත මුදා හැරුණු සැකකරුවන් පිළිබඳ විමර්ශන ද තවදුරටත් සිදුවන බව මෙහිදී ප්‍රකාශ කෙරුණා. ත්‍රස්ත විමර්ශන කොට්ඨාශය විසින් මෙම විමර්ශන සිදු කරන බවයි පොලිස් මාධ්‍ය ප්‍රකාශකවරයා පැවසුවේ. ,,,,පොලිස් මාධ්‍ය ප්‍රකාශක පොලිස් අධිකාරී රුවන් ගුණසේකර එම කරුණු දැක්වූත්‍ය් ආරක්ෂක අමාත්‍යාංශයේ මාධ්‍ය කේන්ද්‍රයේ අද පැවැත්වූ මාධ්‍ය හමුවකදීයි."}
{"title":"ශ්‍රී ලන්කන් ගුවන් සේවකයන් ප්‍රශ්න රැගෙන විපක්ෂ නායක හමුවට","authors":["හේමන්ත කහවලගේ"],"date":{"year":"2019","month":"05","date":"27"},"views":"2005","content":"ශ්‍රී ලන්කන් ගුවන් සමාගමේ ගුවන් සේවක වෘත්තීය සමිතියේ නියෝජිතයින් පිරිසක් අද (27) විපක්ෂ නායක මහින්ද රාජපක්ෂ මහතා හමුවුණා. තමන් මුහුණ දෙන වෘත්තීය ගැටලු පිළිබඳ එහිදී විපක්ෂ නායකවරයා දැනුවත් කළ බවයි වෘත්තීය සමිති නියෝජිතයින් පැවසුවේ.,,පාර්ලිමේන්තු මන්ත්‍රී ප්‍රියංකර ජයරත්න ද මෙම අවස්ථාවට එක්ව සිටියා."}
{"title":"තැන තැන පිපිරීම්වලින් පසු නේපාලයේත් ආරක්ෂාව දැඩි කෙරේ","authors":["පවිත්‍රා මදුහර්ෂනි - විදෙස් මාධ්‍ය ඇසුරෙන්"],"date":{"year":"2019","month":"05","date":"27"},"views":"3045","content":"රට පුරා කැඳවා තිබූ වැඩවර්ජනයක් හේතුවෙන් නේපාලයේ ආරක්ෂාව තරකර තිබෙනවා. විදෙස් වාර්තා පැවසුවේ ආරක්ෂක අංශ කත්මණ්ඩු අගනුවර පැය 24 පුරා ජංගම මුර සංචාරවල ද යෙදී සිටි බවයි. නේපාලයේ කත්මණ්ඩු අගනුවර ඊයේ පිපිරීම් මාලාවක් සිදුවුණා. ඒ සම්බන්ධයෙන් චෝදනා එල්ල වී තිබෙන්නේ කොමියුනිස්ට්වාදී කණ්ඩායමකටයි. වැඩවර්ජනය කැඳවා ඇත්තේ ද එම කණ්ඩායම විසින්.,,අත්අඩංගුවේ පසුවන සිය සාමාජිකයින් පිරිසක් මුදා හැරීම සඳහා රජයට බල කරමින් ඔවුන් මෙම වැඩවර්ජනය කැඳවා තිබුණා. කත්මණ්ඩු අගනුවර පිහිටි සියලු පාසල් සහ ප්‍රධාන වෙළඳසැල් අද දිනයේ වසා තිබුණු බවයි විදෙස් වාර්තා පැවසුවේ.  ,මේ අතර ඊයේ සිදුවූ පිපිරීම් මාලාවෙන් පළමු ප්‍රහාරයෙන් පුද්ගලයින් දෙදෙනෙකු මියගොස් 05දෙනෙකු තුවාල ලබා තිබෙනවා. ඉන් මිනිත්තු කිහිපයකට පසුව අගනුවර ආසන්නයේ පිහිටි නිවසක තවත් පිපිරීමක් සිදුව තිබුණා. ඉන් එක් පුද්ගලයෙකු ජීවිතක්ෂයට පත්ව තවත් අයෙකු තුවාල ලබා තිබෙනවා. පසුව සිදු කළ සෝදිස මෙහෙයුම්වලදී අදාළ නිවසේ තිබී සැකකටයුතු කොමියුනිස්වාදී කණ්ඩායමට අයත් අත්පත්‍රිකා තොගයක්ද ආරක්ෂක අංශ විසින් සොයා ගැනුණා.,, මෙම සිද්ධියට පැය කිහිපයකින් අනතුරුව අගනුවර ආසන්නයේ තවත් ස්ථානයක සිදුවූ පිපිරීමකින් පුද්ගලයින් දෙදෙනෙකු තුවාල ලබා තිබෙනවා. ආරක්ෂක අංශ උපුටා දක්වන විදෙස් මාධ්‍ය පැවසුවේ පුපුරණ ද්‍රව්‍ය තොගයක් ප්‍රවාහනය කරමින් සිටි සැකකටයුතු කොමියුනිස්වාදී කණ්ඩායමේ සාමාජිකයින් දෙදෙනෙකු අදාළ පිපිරීමෙන් තුවාල ලබා ඇති බවයි. ,,මෙම සැකකටයුතු කොමියුනිස්ට්වාදී කණ්ඩායම සැලකෙන්නේ, 1999 සිට 2006 වසර දක්වා නේපාල රාජ්‍ය හමුදාව සමග සටන්වැද පසුව සාම ක්‍රියාවලියකට අනුව සිය කැරැල්ල අතහැර දැමූ මාවෝවාදී පක්ෂයෙන් බෙදී වෙන්වුණු පිරිසක් ලෙසයි."}
{"title":"පාස්කු ප්‍රහාරය ගැන සොයන්න කාරක සභාව පත්කළේ විශ්වාස භංගය යට ගහන්න නොවෙයි - ඇමති රවී කරුණානායක ","authors":["සජිත් තිලකරත්න "," මහේෂ් චතුරංග "],"date":{"year":"2019","month":"05","date":"27"},"views":"1208","content":"පාස්කු ඉරිදා ප්‍රහාරය සම්බන්ධයෙන් පත් කෙරුණු පාර්ලිමේන්තු තේරීම් කාරක සභාව සම්බන්ධයෙන් ද දේශපාලන වේදිකාවේ අදත් අදහස් පළ වුණා. අමාත්‍ය රවී කරුණානායක පැවසුවේ විශ්වාසභංග යෝජනා යටගැසීම සඳහා මෙම තේරීම් කාරක සභාව පත් කෙරුණු බවට ඇතැම් අය කරන ප්‍රකාශ ප්‍රතික්ෂේප කරන බවයි. ,,\" මේක මේ විශ්වාසභංග යෝජනාව මුල් කරගෙන ගෙනාපු එකක් නෙමෙයි. අපි සියළු දෙනා එක්ව මේ ගැන හොයා බලමු. 1971 වර්ෂයේදී සිංහල අන්තවාදය ගැන ප්‍රශනයක් ආවා. පස්සේ දෙමල අන්තවාදය ගැන ප්‍රශ්නයක් ආවා.අපි කොහෙන්ද මෙතන ඉතුරු වෙන්න යන්නේ? අපි නිදහස ලබලා දැන් අවුරුදු 71ක් වෙනවා. කාටවත් සුදු හුණු ගාන්න නෙමෙයි, වැරැද්ද කාගේද කියලා නෙමෙයි කොහෙද වැරද්ද උනේ කියලා අපි හොයා බලමු. ඒ සදහා මම හැමෝටම විවෘත ආරාධනාවක් කරනවා\" යැයි ඇමතිවරයා කියා සිටියා., ,,,,මේ අතර ජනතා විමුක්ති පෙරමුණ පැවසුවේ අදාළ තේරීස් කාරක සභාව ආණ්ඩුව විසින් පිහිටුවා ඇත්තේ අක්‍රමික ආකාරයෙන් බවයි. මේ, එහි ප්‍රචාරක ලේකම් පාර්ලිමේන්තු මන්ත්‍රී විජිත හේරත්. ,,,,පාර්ලිමේන්තු මන්ත්‍රී විජිත හේරත් එම අදහස් පළ කළේ ජනතා විමුක්ති පෙරමුණ අද පැවැත්වූ මාධ්‍ය හමුවකදීයි."}
{"title":"සාලිගෙන් ප්‍රශ්න නොකරන්නේ ඇයි? පොදුජන පෙරමුණට තවම ප්‍රශ්ණයක්","authors":["සමීර ගොඩපිටිය "],"date":{"year":"2019","month":"05","date":"27"},"views":"1607","content":"වෛද්‍ය සෙයිගු සියාබ්දීන් මොහොමඞ් සාෆි වරදකරුවෙකු නොවන බවට ආණ්ඩුකාර අසාද් සාලි කළ ප්‍රකාශයක් සම්බන්ධයෙන් පාර්ලිමේන්තු මන්ත්‍රී රෝහිත අබේගුණවර්ධන අද (27) ප්‍රශ්ණ කළා. ඔහු විමසා සිටියේ විධිමත් විමර්ශනයකින් තොරව මෙවැන්නක් ප්‍රකාශ කිරීමට ආණ්ඩුකාරවරයාට ඇති හැකියාව හෝ බලය කුමක්ද යන්නයි.  ,,\" වෛද්‍ය සාෆි අත්අඩංගුවට අරගෙන පොලිසිය ඊයේ දිනයේදී ඔහුව අපරාධ පරීක්ෂණ දෙපාර්තමේන්තුවට භාරදීලා තියෙන්නේ. ඔහුගෙන් ප්‍රශ්න කරන්න කලින්ම අසාද් සාලි ආණ්ඩුකාරවරයා කියනවා මේ වෛද්‍යවරයා නිර්දෝෂී කියලා. එතකොට ඔහුද දැන් පරීක්ෂක? ඔහු මේ වෛද්‍යවරයා වෙනුවෙන් ප්‍රකාශ නිකුත් කරලා සුදු හුණු ගාන්න පටන් අරන් ඉන්නේ යැයි\" මන්ත්‍රීවරයා කියා සිටියා.,,,,මෙහිදී මන්ත්‍රීවරයා වැඩිදුරටත් කියා සිටියේ \" මේ ආණ්ඩුකාරවරයා මිට කලින් කිව්වා ත්‍රස්තවාදීන් සමග විනිසුරුවරුන් එකතු වෙලා ඉන්නවා කියලා. ඒ කරපු ප්‍රකාශය ගැන මේ වෙනකම් ඔහුගෙන් ප්‍රශ්න කිරීමක් සිදුවුනේ නැහැ. ඒක රට ඉදිරියේ ප්‍රශ්නයක්? කව්ද මේකට සම්බන්ධ නඩුකාරවරුන් කියලා. දැන් මේ අසාද් සාලි ආරක්ෂක උපදේශක වෙලා ඉන්නේ. බල්ලෝ අරන් යන්නේ කොහොමද, පල්ලි පරික්ෂා කරන්න ඕනේ කොහොමද කියලා ආරක්ෂක අංශ වලට උපදෙස් දෙන්නේ දැන් ඔහුයි\".,,පාර්ලිමේන්තු මන්ත්‍රී රෝහිත අබේගුණවර්ධන එම අදහස් පළ කළේ ශ්‍රී ලංකා පොදුජන පෙරමුණ අද (27) කැඳවා තිබූ මාධ්‍ය හමුවකදීයි."}
{"title":"ත්‍රස්තවාදය සහ අන්තවාදයට එරෙහිව නව නිතිමාලාවක් ඉක්මනින් ගෙනා යුතුයි - ඇමති පාඨලී චම්පික","authors":["හේමන්ත කහවලගේ"],"date":{"year":"2019","month":"05","date":"27"},"views":"1446","content":"ත්‍රස්තවාදය සහ අන්තවාදය වළක්වාලීම සඳහා වූ ස්ථිර නීති මාලාවක් කඩිනමින් සකස් කරගත යුතු බව අමාත්‍ය පාඨලී චම්පික රණවක පෙන්වා දෙනවා. එසේ නොමැතිව හදිසි නීතිය දිගටම පවත්වාගෙන යාම සුදුසු නොවන බවයි අමාත්‍යවරයා පැවසුවේ. අද පෙරවරුවේ අස්ගිරි සහ මල්වතු මහ නා හිමිවරුන් බැහැදැකීමෙන් පසු මාධ්‍ය වෙත අදහස් දක්වමින් අමාත්‍යවරයා මෙම කරුණු දැක්වුවා. ,,,,“රට රකින රට හදන ජාතික මග” වැඩසටහන පිළිබඳ මහ නායක හිමිවරුන් දැනුවත් කිරීමට ද තමන් අද කටයුතු කළ බවයි අමාත්‍ය පාඨලී චම්පික රණවක මෙහිදී පැවසුවේ."}
{"title":"වැරදිකරු වුනොත් වෛද්‍ය සාෆිට දඬුවම් දෙන බව සෞඛ්‍ය ඇමති කියයි","authors":["සමීර ගොඩපිටිය "],"date":{"year":"2019","month":"05","date":"27"},"views":"1871","content":"කුරුණෑගල ශික්ෂණ රෝහලේ ප්‍රසව හා නාරිවේද වෛද්‍ය සෙයිගු සියාබ්දීන් මොහොමඞ් සාෆි කිසියම් වරදක් කර ඇත්නම් ඔහුට දඬුවම් ලබා දීමට මැලි නොවන බව අමාත්‍ය රාජිත සේනාරත්න පවසනවා. කාන්තාවන්ගේ නීති විරෝධී වඳ සැත්කම් සිදු කළ බවට චෝදනාවට ලක්ව සිටින්නේ මෙම වෛද්‍යවරයායි. ඔහු සම්බන්ධයෙන් පොලිස් විමර්ශනවලට අමතරව සෞඛ්‍ය අමාත්‍යාංශයද තවත් විමර්ශනයක් සිදු කරන බවයි අමාත්‍ය රාජිත සේනාරත්න පැවසුවේ. අරලියගහ මන්දිරයේ අද (27) පැවැත්වූ මාධ්‍ය හමුවකදී මෙම අදහස් පළ කෙරුණා. ,,,,මාධ්‍යවේදීන් ඇසූ ප්‍රශ්ණ කිහිපයකට ද අමාත්‍ය රාජිත සේනාරත්න මෙහිදී පිළිතුරු ලබා දුන්නා. ,,,,මේ අතර වෛද්‍ය සෙයිගු සියාබ්දීන් මොහොමඞ් සාෆි සම්බන්ධයෙන් මව්වරුන් 20කට ආසන්න පිරිසක් අද දහවල් වනවිට කුරුණෑගල ශික්ෂණ රෝහල වෙත පැමිණීලි ඉදිරිපත් කර තිබුණා. මෙම වෛද්‍යවරයා විසින් සිදු කෙරුණු සැත්කම් සම්බන්ධයෙන් පැමිණිලි තිබේනම් අපරාධ පරීක්ෂණ දෙපාර්තමේන්තුව වෙත ද ඉදිරිපත් කළ හැකියි."}
{"title":"ප්‍රවීන රංගන ශිල්පී ගාමිණි හෙට්ටිආරච්චි අභාවප්‍රාප්ත වේ ","authors":["දිනුක් හේවාවිතාරණ"],"date":{"year":"2019","month":"05","date":"27"},"views":"3099","content":"ප්‍රවීන රංගන ශිල්පී ගාමිණි හෙට්ටිආරච්චි මහතා කොළඹ ජාතික රෝහලේදී අභාවප්‍රාප්තවී තිබෙනවා. රෝගාතුර වීම නිසා රෝහල් ගතව ප්‍රතිකාර ලබමින් සිටි ඒ මහතා අද (27) පස්වරුවේ අභාවප්‍රාප්තවූ බවයි රෝහල් ප්‍රකාශිකාවක් සදහන් කලේ.,,මිය යන විට ඔහු 68 හැවිරිදි වියේ පසුවිය."}
{"title":"ඔස්ට්‍රේලියාවට ලකුණු 240 ක ඉලක්කයක්   ","authors":["ඩිල්ෂාන් මඩවල "],"date":{"year":"2019","month":"05","date":"27"},"views":"2421","content":"ලෝක කුසලාන එක්දින ක්‍රිකට් තරගාවලියට පෙරහුරුවක් ලෙස ශ්‍රී ලංකාව සහ ඔස්ටේ්‍රලියාව අතර පැවැත්වෙන පුහුණු තරගය මේවනවිට පැවැත්වෙනවා. පළමුවෙන් පන්දුවට පහරදුන් ශ්‍රී ලංකාව නියමිත පන්දුවාර 50දී කඩුළු 08ක් දැවී රැස් කර ගත්තේ ලකුණු 239ක් පමණයි.,,ලහිරු තිරිමාන්න ලකුණු 56ක් ලබා ගත්තා. ධනංජය ද සිල්වා ලකුණු 43යි. ස්කොට්ලන්තයේ සදම්ප්ටන්හිදී මෙම තරගය පැවැත්වෙනවා. ,,..................................................,,ඔස්ට්‍රේලියාවට එරෙහි පුහුණු තරගයේ කාසියේ වාසිය ශ්‍රී ලංකාවට,,(27-05-2019 16:45),,ලෝක කුසලාන එක්දින ක්‍රිකට් තරගාවලියේ ශ්‍රී ලංකාව සහභාගී  වන දෙවන පුහුණු තරගය මේවනවිට පැවැත්වෙනවා. ඒ, ඔස්ට්‍රේලියාවට එරෙහිවයි. කාසියේ වාසිය දිනාගත් ශ්‍රී ලංකා නායක දිමුත් කරුණාරත්න පළමුවෙන් පන්දුවට පහරදීමට තීරණය කළා. පන්දුවාර 24 ක් අවසානයේ ඔවුන් කඩුලු දෙකක් දැවී  ලකුණු 105ක්  ලබා ගෙන සිටියා.,,ආරම්භක පිතිකරුවන් ලෙස පිටියට පිවිසයේ නායක දිමුත් කරුණාරත්න හා ළහිරු තිරිමාන්නයි. දිමුත් කරුණාරත්න ලකුණු 16 කට ද කුසල් ජනිත් පෙරේරා ලකුණු 12 කට ද දැවී ගියා. ළහිරු තිරිමාන්න නොදැවී ලකුණු 53 යි.."}
{"title":"\"ශිෂ්‍යයෙක් කොහොමද ගුරුවරයාට එරෙහි වන්නේ\" ? හුවාවේ නිර්මාතෘ සිදුකළ ප්‍රකාශය ගැන ලොවපුරා අවධානය යොමුවේ ","authors":["දිනුක් හේවාවිතාරණ"],"date":{"year":"2019","month":"05","date":"27"},"views":"8672","content":"චීනය විසින් ඇපල් සමාගමට එරෙහිව වාරණයක් පැනවීමක් සිදු නොකල යුතු බව හුවාවේ සමාගමේ නිර්මාතෘ සහ ප්‍රධාන විධායක නිලධාරී රෙන් ෂින්ග්ෆේයි ප්‍රකාශ කර සිටිනවා. සම්මුඛ සාකච්ජාවකට එක්වෙමින් ඔහු ප්‍රකාශ කර සිටියේ අමෙරිකාව විසින් සිදුකරන ලද ක්‍රියාවට චීනය ප්‍රතික්‍රියා දක්වමින් ඇපල් සමාගමේ දුරකථන වර්ජනය කිරීම නොකළ යුතු බවයි.,,\" මම විශ්වාස කරනවා එවැනි දෙයක් චීනය තුල සිදු නොවනු ඇති කියලා. නමුත් එවැනි දෙයක් සිදුවුවහොත් ඊට එරෙහිව මුලින්ම විරෝධය පලකරන පුද්ගලයා වන්නේ මමයි\" හුවාවේ සමාගමේ නිර්මාතෘ රෙන් ෂින්ග්ෆේයි කියා සිටියා.,,\" ඇපල් සමාගම කියන්නේ ලොව ප්‍රමුඛ පෙලේ සමාගමක්. ඇපල් සමාගම නොවන්නට ජංගම දුරකථනවල අන්තර්ජාල පහසුකම නැහැ. ඇපල් තමයි මගේ ගුරුවරයා, ඔවුන් අපට වඩා ඉදිරියෙන් සිටින්නේ. ශිෂ්‍යා කොහොමද ගුරුවරයාට එරෙහිව යන්නේ ?\" ජංගම දුරකථන නිෂ්පාදනයේ ලොව දෙවන ස්ථානයේ පසුවන හුවාවේ සමාගමේ නිර්මාතෘවරයා සිය සම්මුඛ සාකච්ජාවේදී සදහන් කර සිටියා.,,ඔහු නිර්මාණය කරනු ලැබූ හුවාවේ සමාගම අර්බුධකාරී වාතාවරණයක සිටින අවස්ථාවේදී සිදුකළ මේ ප්‍රකාශය සම්බන්ධයෙන් මේ වන විට ලොව විශාල පිරිසකගේ අවධානය යොමුවී තිබෙනවා.,,අමෙරිකා එක්සත් ජනපදයේ වාණිජ දෙපාර්තමේන්තුව විසින් ඉකුත් මාසයේදී හුවාවේ සමාගම සිය රට තුල ආසාදු ලේඛණගත සමාගමක් ලෙසට නම් කරනු ලැබූ අතර ගුගල් සමාගම ඇතුළු අමෙරිකානු සමාගම් කිහිපයක් හුවාවේ සමාගම පැවති වෙළද සම්බන්ධකම් නවතාලීමට තීරණය කරනු ලැබුවා."}
{"title":"මධුමාධව ඇතුළු තිදෙනෙකුට රටින් පිටවීම තහනම් ","authors":["ටෝනි කරුණානායක ","   දිනේෂ් උපේන්ද්‍ර"],"date":{"year":"2019","month":"05","date":"27"},"views":"1944","content":"මිනුවන්ගොඩ නගරයේ ඉකුත්දා ඇතිවූ කලහාකාරී සිද්ධින් වලට සම්බන්ධ බවට සැකකරෙන පිවිතුරු හෙළ උරුමයේ නියෝජ්‍ය නායක මධුමාධව අරවින්ද සිලවර්ධන ඇතුළු පුද්ගලයින් තිදෙනෙකුට විදෙස් ගතවීම වළක්වාලීමේ නියෝගයක් මිනුවන්ගොඩ මහේස්ත්‍රාත් කේසර සි.ඒ.සමරදිවාකර මහතා විසින් ආගමන විගමන පාලකවරයා වෙත අද (27) නිකුත් කරනු ලැබුවා.,,මධුමාධව අරවින්දට අමතරව මිනුවන්ගොඩ පොල්වත්ත ප්‍රදේශයේ පදිංචි කේ.පි.අතුල දයාරත්න සහ හීනටියන ප්‍රදේශයේ පදිංචි කේ.නුවන් උපේන්ද්‍ර ගුණරත්න යන පුද්ගලයින් දෙදෙනාට විදෙස් ගතවීම වළක්වාලමින් මෙම නියෝගය නිකුත් කර ඇති බවයි අප නෙත් නිව්ස් වාර්තාකරු සදහන් කලේ.,,පසුගිය මැයි මස 13 වෙනිදා මිනුවන්ගොඩ ප්‍රදේශයේදී සිදුවූ කලහකාරී සිද්ධිය සම්බන්ධයෙන් විශේෂ පොලිස් කණඩායමක් විසින් බුද්ධි අංශ, පෞද්ගලික ඔත්තුකරුවන් මාර්ගයෙන් සහ CCTV දර්ශණ මගින්ද විමර්ශන සිදුකරනු ලබයි. එලෙස සිදුකරනු ලැබූ විමර්ශන වලදී මෙම සිද්ධියට සම්බන්ධ තවත් සැකකරුවන් 15 දෙනෙක් පිලිබද වන තොරතුරු අධිකරණයට අද දැනුම් දෙනු ලැබුවා.,,මෙම කලහකාරී සිද්ධියට සම්බන්ධ පුද්ගලයින් 17 දෙනෙකු මේ වන විට අධිකරණය මගින් මේ මස 29 වෙනිදා දක්වා රක්ෂිත බන්ධනාගාර ගත කර ඇත.,,මේ අතර කුලියාපිටිය ප්‍රදේශයේ ඉකුත් දා ඇතිවූ නොසන්සුන්තා සම්බන්ධයෙන් අත්අඩංගුවට ගැනුණු සැකකරුවන් 11දෙනෙකු නඩු 04කට අදාළව අද හඳුනාගැනීමේ පෙරට්ටුවලට ඉදිරිපත් කෙරුණා. ඒ, කුලියාපිටිය මහේස්ත්‍රාත් අධිකරණයේදීයි. එහෙත්, ඔවුන් කිසිවෙකු වෙන්කොට හඳුනා ගැනීමට පැමිණිලිකරුවන්ට නොහැකි වූ බවයි නෙත් නිවුස් වාර්තාකරු පවසන්නේ.,,මෙම සැකකරුවන්ට එරෙහිව තවත් නඩු 09ක් පවතිනවා. ඒවායෙන් 03කට අදාළව ලබන 30, 31 සහ ජුනි 03වනදා යන දිනවල ඔවුන් හඳුනාගැනීමේ පෙරට්ටුවලට ඉදිරිපත් කරන ලෙසයි මහේස්ත්‍රාත් අධිකරණය නියෝග කළේ. සැකකරුවන් ජූනි 10වනදා දක්වා රක්ෂිත බන්ධනාගාර ගත කිරීමටද මෙහිදී නියෝග කෙරුණා."}
{"title":"ඇතැම් පාසල්වල ආරක්ෂාවට මව්පියන් විතරයි ලු","authors":["නිශාන් ද සිල්වා"],"date":{"year":"2019","month":"05","date":"27"},"views":"1653","content":"ග‍්‍රාමීය ප‍්‍රදේශවල පිහිටි පාසල්වල ආරක්ෂාව සඳහා ආරක්ෂිත වැටක් හෝ තාප්පයක් ඉදිකරන ලෙසට අධ්‍යාපන වෘත්තීය සමිති ආණ්ඩුවෙන් ඉල්ලීමක් කරනවා. ඔවුන් පෙන්වා දෙන්නේ එසේ නොකර මව්පියන් පමණක් පාසල්වල ආරක්ෂාවට යෙදවූ පමණින් සාර්ථක ප‍්‍රතිඵල අත්කර ගැනීම ගැටළු සහගත වන බවයි.,,එබැවින් ග‍්‍රාමීය ප‍්‍රදේශවල පාසල්වල ආරක්ෂක විධි විධාන සම්බන්ධයෙන් තවදුරටත් කටයුතු කළ යුතු බව අධ්‍යාපන වෘත්තීය සමිතිවල අදහසයි. ලංකා විදුහල්පති සංගමයේ ලේකම් පියසිරි ප‍්‍රනාන්දු මේ බව සඳහන් කළා. ,,ලංකා ගුරු සංගමයේ ලේකම් ජෝශප් ස්ටාලින් ද මෙහිදී අදහස් පළ කළා. ඔහු කියා සිටියේ \"සීසීටීවී කැමරා, විදුලි බල්බ, ආරක්ෂක උපකරණ ගැනීම් වගේම වටේ තාප්ප නැති පාසල්වල තාප්ප දැමීම..මේ සියල්ල දෙමව්පියන් මත පටවන තත්ත්වයක් තමයි තියෙන්නේ.\" යනුවෙනි. ,,ලංකා ගුරු සේවා සංගමයේ ලේකම් මහින්ද ජයසිංහ පැවසුවේ පාසල්වල ආරක්ෂාව තහවුරු කිරීම ආණ්ඩුවේ වගකීමක් වන බැවින් එය මව්පියන් මතම පැටවීම සුදුසු නොවන බවයි. ,,මේ අතර ඇතැම් පාසල්වල ආරක්ෂාව සඳහා මව්පියන් පමණක් යොදා ඇති බවට ද වාර්තා වුණා. නෙත් නිවුස් ඇමතු මව්පියන් පැවසුවේ එම පාසල්වල ආරක්ෂාවට එක් පොලිස් නිලධාරියෙකු හෝ යොදා නොමැති බවයි."}
{"title":"මහාචාර්ය සරත් විජේසූරියට අධිකරණයේ පෙනී සිටින්නැයි නොතීසි","authors":["අධිකරණ වාර්තාකරු "],"date":{"year":"2019","month":"05","date":"27"},"views":"2233","content":"අධිකරණයට අපහාස කිරීම පිළිබඳ එල්ල වී ඇති චෝදනාව සම්බන්ධයෙන් ලබන ජුනි මස 21 වනදා අධිකරණය හමුවේ පෙනී සිට කරුණු දක්වන ලෙස අභියාචනාධිකරණය අද මහාචාර්ය සරත් විජේසුරියට නොතීසි නිකුත් කළා. ඒ, ,,නීතිඥවරයෙකු වන සම්පත් විජිත කුමාර සහ විශ්‍රාමික හමුදා නිලධාරියෙකු වන අනිල් වසන්ත අල්විස් විසින් ඉදිරිපත් කළ පැමිණිල්ලක් සලකා බැලීමෙන් පසුවයි. මහාචාර්ය සරත් විජේසූරිය සමාජ මාධ්‍ය ජාල ඔස්සේ මෙන්ම  අවස්ථා ගණනාවකදී අධිකරණයට අපහාස වන අයුරින් ප්‍රකාශ ගණනාවක් නිකුත් කර ඇති බවට චෝදනා කරමින් ඔවුන් අදාළ පැමිණිල්ල ගොනු කර තිබෙනවා. ඒ අනුව ඔහුට එරෙහිව නීතිමය පියවර ගන්නා ලෙසටයි පැමිණිලිකරුවන් අධිකරණයෙන් ඉල්ලා ඇත්තේ.,,අදාළ පැමිණිල්ල දීපාලි විජේසුන්දර සහ අචල වෙංගප්පූලි යන අභියාචනාධිකරණ විනිසුරු මඩුල්ලක් විසින් සලකා බැලීමෙන් පසු මහාචාර්ය සරත් විජේසූරියට නොතීසි නිකුත් කළා."}
{"title":"\"අම්මාවරුන් වඳ කරලා තියෙනවා නම් එල්ලලා මරන්න ඕනේ\" - මරික්කාර්","authors":["මහේෂ් චතුරංග"],"date":{"year":"2019","month":"05","date":"27"},"views":"2505","content":"රිෂාඞ් බදියුදීන් අමාත්‍යවරයා සම්බන්ධයෙන් තීරණයක් ගැනීම ජනාධිපතිවරයා සතු වගකීමක් බව පාර්ලිමේන්තු මන්ත‍්‍රී එස්. එම්. මරික්කාර් පවසනවා.,,අමාත්‍යවරයාට එරෙහිව පවතින චෝදනා සම්බන්ධයෙන් පරීක්ෂණ සිදු කර ඔහුට දඬුවම් පැමිණවීම වෙනුවට විශ්වාසභංගයකින් ඔහු අමාත්‍ය ධුරයෙන් ඉවත් කිරීම සුදුසු නොවන බවයි එස්. එම්. මරික්කාර් මන්ත‍්‍රීවරයා ප‍්‍රකාශ කළේ.,,ඔහු මෙම අදහස් පළ කළේ වැල්ලම්පිටිය ප‍්‍රදේශයේ පැවති උත්සවයකින් අනතුරුව මාධ්‍ය වෙත අදහස් දක්වමින්. ,,ආන්දෝලනයකට ලක්ව ඇති කුරුණෑගල ශික්ෂණ රෝහලේ ප‍්‍රසව හා නාරිවේද වෛද්‍ය සෙයිගු සියාබ්දීන් මොහොමඞ් සාෆි සම්බන්ධයෙන් ද මන්ත‍්‍රීවරයා මෙහිදී අදහස් පළ කළා. ඔහු ප‍්‍රකාශ කළේ අදාළ වෛද්‍යවරයා එවැනි වරදක් සිදුකර ඇත්නම් ඔහු එල්ලා මැරිය යුතු බවයි. ,,එහිදී \"එයා සිසේරියන් සැත්කම් කරලා අම්මාවරුන් වඳ කරලා තියෙනවා නම් එල්ලලා මරන්න ඕනේ\" යනුවෙන් සඳහන් කළා."}
{"title":"ඥාණසාර හිමිට එරෙහි තවත් නඩුවක් අද අධිකරණයේදී කැඳවයි","authors":["නිශාන් ද සිල්වා"],"date":{"year":"2019","month":"05","date":"27"},"views":"3444","content":"ජනාධිපති පොදු සමාව යටතේ ඉකුත්දා නිදහස ලැබූ පූජ්‍ය ගලගොඩඅත්තේ ඥාණසාර හිමියන්ට එරෙහි තවත් නඩුවක් හෝමාගම මහේස්ත‍්‍රාත් අධිකරණයේදී අද (27) කැඳවා තිබෙනවා.,,ඒ, 2012 වසරේ දී දක්ෂිණ අධිවේගී මාර්ගයේ රාජකාරී කළ ආරක්ෂක නිලධාරියෙකුගේ රාජකාරියට බාධා කිරීමට අදාළ නඩුවයි.,,කෙසේවෙතත් පූජ්‍ය ඥාණසාර හිමියන් අද දිනයේ මෙම නඩුවට පෙනී සිටියේ නැහැ. ,,නෙත් නිවුස් කළ විමසීමක දී උන්වහන්සේ සඳහන් කළේ තමන් අසනීප තත්වයෙන් පසුවන බැවින් ප‍්‍රතිකාර ලබාගැනීමට රෝහල්ගත වූ බවයි. ඒ සම්බන්ධයෙන් නීතිඥවරයෙකු මාර්ගයෙන් අධිකරණයට කරුණු දැක්වූ බවද පූජ්‍ය ගලගොඩඅත්තේ ඥාණසාර හිමියන් ප‍්‍රකාශ කළා. ,,මේ අතර සිද්ධියට අදාළ නඩුව ඔක්තෝබර් 21 වැනිදා දක්වා අද කල් දැමුණු බවයි නෙත් නිවුස් වාර්තාකරු පැවසුවේ."}
{"title":"මෙරටට ශල්‍ය උපකරණ ගෙන්වා බෙදාහරින වෛද්‍ය 'සාෆි' ගේ ඥාතියෙක් ගැන සොයයි","authors":["හේමන්ත කහවලගේ"],"date":{"year":"2019","month":"05","date":"27"},"views":"3478","content":"කුරුණෑගල ශික්ෂණ රෝහලේ ප‍්‍රසව හා නාරිවේද වෛද්‍ය සෙයිගු සියාබ්දීන් මොහොමඞ් සාෆි ගේ ඥාතියෙකු සම්බන්ධයෙන් ද මේ වනවිට ආරක්ෂක අංශවල අවධානය යොමුව තිබෙනවා.,,ඔහු මෙරට ප‍්‍රසිද්ධ පෞද්ගලික රෝහලක කළමනාකරුවෙකු ලෙස සේවය කරන බවයි දැනට සිදු කළ පරීක්ෂණවලදී අනාවරණ වී ඇත්තේ.,,එමෙන්ම ඔහු ශල්‍ය උපකරණ මෙරටට ආනායනය කර බෙදාහරින්නෙකු බවද හෙළිව තිබෙනවා. ඒ සම්බන්ධයෙන් ද පරීක්ෂණක් ක‍්‍රියාත්මක බවයි ආරක්ෂක අංශ පැවසුවේ."}
{"title":"සැත්කම් ගැන පැමිණිළි  20ක්","authors":["තරංග රුක්ෂාන්","මහේෂ් චතුරංග"],"date":{"year":"2019","month":"05","date":"27"},"views":"3407","content":"ප‍්‍රසව හා නාරිවේද වෛද්‍ය සෙයිගු සියාබ්දීන් මොහොමඞ් සාෆි නමැත්තාගේ සිද්ධිය මතුවීමත් සමග කුරුණෑගල ශික්ෂණ රෝහලේ සිදු කළ සැත්කම් සම්බන්ධයෙන් මේ වනවිට මව්වරුන් ඇතුළු 20 දෙනෙකුට ආසන්න සංඛ්‍යාවකගෙන් පැමිණිලි ඉදිරිපත් වී තිබෙනවා.,,ඒ, කුරුණෑගල ශික්ෂණ රෝහල වෙතටයි.,,කුරුණෑගල ශික්ෂණ රෝහලේ අධ්‍යක්‍ෂ වෛද්‍ය සරත් වීරබණ්ඩාර ප‍්‍රකාශ කළේ ඊයේ (26) දිනයේ 05 දෙනෙකුත් අද (27) දිනයේ මේ දක්වා 15කට ආසන්න පිරිසක් එලෙස රෝහලට පැමිණ පැමිණිලි ඉදිරිපත් කර ඇති බවයි. ,,මෙම වෛද්‍යවරයා සැත්කම් සිදු කළ මව්වරුන්ට අදාළ සැත්කම් සම්බන්ධයෙන් කිසියම් ගැටළුවක් වෙතොත් ඒ සඳහා සහයවීමට සූදානම් බව කුරුණෑගල ශික්ෂණ රෝහලේ බලධාරීන් ප‍්‍රකාශ කළා.,,සිසේරියන් සැත්කම අතරවාරයේ වන්ද්‍යකරණ සැත්කමක් ද සිදු කර ඇත්නම් ඒ පිළිබඳ පරීක්ෂණයකින් සොයාගත හැකි බවත් ඒ සඳහා සිය රෝහල සහය දෙන බවත් මෙහිදී ප‍්‍රකාශ කෙරුණා.,,මේ අතර අත්අඩංගුවට ගැනුණු කුරුණෑගල ශික්ෂණ රෝහලේ ප‍්‍රසව හා නාරිවේද වෛද්‍ය සෙයිකු සියාබ්දීන් මොහොමඞ් සාෆි නමැත්තා සිදු කළ සැත්කම් සම්බන්ධයෙන් පැමිණිලි වෙතොත් අපරාධ පරීක්ෂණ දෙපාර්තමේන්තුවට යොමු කරන ලෙසද පොලිසිය ඊයේ (26) දැනුම් දුන්නා."}
{"title":"ගැටළුව ගැන සොයන්න විශේෂ සෞඛ්‍ය කණ්ඩායමක් කුරුණෑගලට","authors":["තරංග රුක්ෂාන්","මහේෂ් චතුරංග"],"date":{"year":"2019","month":"05","date":"27"},"views":"2276","content":"කුරුණෑගල ශික්ෂණ රෝහලේ ප‍්‍රසව හා නාරිවේද වෛද්‍ය සෙයිගු සියාබ්දීන් මොහොමඞ් සාෆි නමැත්තා කිසියම් නීති විරෝධී කටයුතුවලට සම්බන්ධ වී ඇත්දැයි සොයා සෞඛ්‍ය අමාත්‍යංශය ද විමර්ශනයක් ආරම්භ කර තිබෙනවා.,,අමාත්‍යංශයේ විශේෂ විමර්ශන කණ්ඩායමක් කුරුණෑගල රෝහල වෙත යොමු කරන බවයි වැඩබලන සෞඛ්‍ය සේවා අධ්‍යක්‍ෂ ජනරාල් විශේෂඥ වෛද්‍ය ලාල් පනාපිටිය නෙත් නිවුස් වෙත කියා සිටියේ.,,කඩිනමින් මූලික විමර්ශනයක් සිදු කර වාර්තාවක් ලබා ගැනීමට ප‍්‍රමුඛ අවධානය යොමු කර ඇති බවද ඔහු සඳහන් කළා. මෙම සැකකාර වෛද්‍යවරයා සම්බන්ධ බව කියන දරුවෙකු මාරු කිරීමට තැත් කිරීමේ සිද්ධිය සම්බන්ධයෙන් සිදු කළ විමර්ශනය අවසන් බවයි වැඩබලන සෞඛ්‍ය සේවා අධ්‍යක්‍ෂ ජනරාල්වරයා කියා සිටියේ.,,,,කුරුණෑගල ශික්ෂණ රෝහලේ ප‍්‍රසව හා නාරිවේද වෛද්‍ය සෙයිගු සියාබ්දීන් මොහොමඞ් සාෆි නමැත්තා සිසේරියන් සැත්කම් සිදු කරන අවස්ථාවේ නීති විරෝධීව මව්වරුන් වන්ද්‍යකරණය කර ඇති බවට සමාජයේ මතුව ඇති දැඩි කතාබහ හේතුවෙන් කඩිනම් විමර්ශනයක් ආරම්භ කළ බවද වැඩබලන සෞඛ්‍ය සේවා අධ්‍යක්‍ෂ ජනරාල් විශේෂඥ වෛද්‍ය ලාල් පනාපිටිය සඳහන් කළා. පොලිස් පරීක්ෂණයට අමතරව වෙනම පරීක්ෂණයක් ලෙස මෙය සිදු කරන බවයි ඔහු වැඩිදුරටත් කියා සිටියේ. ,,මේ අතර කුරුණෑගල ශික්ෂණ රෝහලේ ප‍්‍රසව හා නාරිවේද වෛද්‍ය සෙයිගු සියාබ්දීන් මොහොමඞ් සාෆි නමැත්තා ලියාපදිංචි වෛද්‍යවරයෙකු බව වැඩබලන සෞඛ්‍ය සේවා අධ්‍යක්‍ෂ ජනරාල් විශේෂඥ වෛද්‍ය ලාල් පනාපිටිය නෙත් නිවුස් වෙත වැඩිදුරටත් කියා සිටියා. කෙසේවෙතත් ඔහු සිය ලියාපදිංචිය අලුත් කර ඇත්දැයි සොයා බලන බවයි මෙහිදී වැඩිදුරටත් ප‍්‍රකාශ කෙරුණේ."}
{"title":"ඇප ලැබුණු තඹ කම්හලේ සේවකයින් අධිකරණයේ පෙනී සිටි","authors":["අධිකරණ වාර්තාකරු"],"date":{"year":"2019","month":"05","date":"27"},"views":"2044","content":"පසුගිය අප්‍රේල් 21 දින කොළඹ ප්‍රදේශයේ සිදු කළ බෝම්බ පිපිරීම්වලට සම්බන්ධ යැයි සැකපිට අත්අඩංගුවට ගෙන ඇප මත මුදාහැර සිටි වැල්ලම්පිටිය තඹ කම්හලක සේවය කළ සේවකයින් 9 දෙනෙකුට අධිකරණයේ නොතීසි මත අද (27) කොළඹ ප්‍රධාන මහෙස්ත්‍රාත් අධිකරණයේ පෙනී සිටියා.,,ඒ අනුව මෙම සැකකරුවන්ට ප්‍රකාශ ලබා දීමට ඉදිරි දිනවල ත්‍රස්ත විමර්ශන කොට්ඨාසයේ පෙනී සිටින ලෙසට අතිරේක මහෙස්ත්‍රාත් ප්‍රියන්ත ලියනගේ අද නියෝග කළා.,,එකේ සිට 9 දක්වා සැකකරුවන්ට හෙට (28) සිට ජූනි 01 වැනිදා දක්වා කාලය තුළ නියම කර ඇති දිනවල වෙන වෙනම ත්‍රස්තවාදී විමර්ශන කොට්ඨාසය ඉදිරියේ පෙනී සිටීමට අධිකරණය නියෝග කළා.,,මෙම සැකකරුවන් සම්බන්ධයෙන් වැඩිදුර පරීක්ෂණ පවත්වා තොරතුරු අනාවරණය කර ගැනීමට අවශ්‍ය බව ත්‍රස්ත විමර්ශන කොට්ඨාසය අධිකරණයට දැනුම් දුන්නා. ,,අද දින වන විට මෙම සැකකරුවන් සම්බන්ධයෙන් ත්‍රස්තවාදය වැළැක්වීමේ පනත යටතේ කටයුතු කිරීමක් නොකරන බවත් ඔවුන්ගේ ප්‍රකාශ ලබා ගැනීමෙන් සිදු කර ගන්නා අනාවරණයන් අනුව ඔවුන් සම්බන්ධයෙන් ගනු ලබන පියවර ඉදිරියේ දැනුම් දෙන බව ත්‍රස්ත විමර්ශන කොට්ඨාසය අධිකරණයට දැනුම් දුන්නා.,,මේ අතර පසුගිය අප්‍රේල් 21 වැනි දින කොළඹ ප්‍රදේශයේ සිදු කළ බෝම්බ පිපිරීම්වලට සම්බන්ධ යැයි සැකපිට අත්අඩංගුවට ගත් වැල්ලම්පිටිය තඹ කම්හලක සේවය කළ සේවකයින් අතරින් දස වන සැකකරු ජූනි මස 10 වැනිදා දක්වා රක්ෂිත බන්ධනාගාර ගත කිරීමට කොළඹ අතිරේක මහෙස්ත්‍රාත් ප්‍රියන්ත ලියනගේ අද නියෝග කළා. ,,මෙලෙස රක්ෂිත බන්ධනාගාර ගත කිරීමට නියෝග කළේ කරුපයියා රාජේන්ද්‍ර අබ්දුල්ලා නැමැත්තායි. සියලු සැකකරුවන්ට ජූනි මස 10 වැනිදා අධිකරණයේ පෙනී සිටීමට නියෝග කළා.,,මෙම සැකකරුවන්ට එරෙහිව සාක්ෂි හෝ චෝදනා ඉදිරිපත් කිරීමට ත්‍රස්තවාදය වැලැක්වීමේ පනත හෝ වෙනත් පනතක් ඉදිරිපත් කිරීමට පොලිසිය අපොහොසත් විම හේතුවෙන් ඔවුන් ඇප මත මුදාහැරීමට කොළඹ අතිරේක මහේස්ත්‍රාත් ප්‍රියන්ත ලියනගේ මැයි මස 06 වැනිදා නියෝග කළා.,,කොළඹ සුපිරි හෝටලයකදී සිදු කළ මරාගෙන මැරෙන බෝම්බ පිපිරීමට සම්බන්ධ වූ ඉන්සාන් ඊබ්‍රාහිම්ට අයත් තඹ කර්මාන්ත ශාලාවේ මෙම සැකකරුවන් සේවය කර ඇති බවයි අනාවරණය වී ඇත්තේ."}
{"title":"ගුවන් හමුදා නිල ඇඳුමට සමාන කලිසම් 02ක් සමග සැකකරුවෙකු අල්ලයි","authors":["හේමන්ත කහවලගේ"],"date":{"year":"2019","month":"05","date":"27"},"views":"1286","content":"වැලිමඩ නුගතලාව දිමුතුගම ප‍්‍රදේශයේ නිවසක තිබී යුද සහ ගුවන් හමුදා කැළෑ නිල ඇඳුම්වලට සමාන ඇඳුම් කිහිපයක් සොයාගෙන තිබෙනවා.,,පොලිස් විශේෂ කාර්ය බලකාය පැවසුවේ යුද හමුදා නිල ඇඳුමට සමාන කලිසම් 02ක්, ගුවන් හමුදා නිල ඇඳුමට සමාන කලිසම් 02ක් සහ හමුදා සාමාජිකයින් අඳින ටී ෂර්ට් 02ක් ද සොයාගත් බවයි.,,සිද්ධිය සම්බන්ධයෙන් සැකකරුවෙකු ද අත්අඩංගුවට ගෙන තිබෙනවා. ඔහු සතුව තිබී කාන්තා සහ පිරිමි ජාතික හැඳුනුම්පත් 58ක් සහ තියුණු ආයුධයක්ද සොයාගත් බව පොලිස් විශේෂ කාර්ය බලකාය සඳහන් කළා."}
{"title":"අරාබි භාෂාව උගන්වන ස්ථානයක දී මව්ලවිවරයෙකු සැක පිට අත්අඩංගුවට","authors":["ජූඞ් සමන්ත"],"date":{"year":"2019","month":"05","date":"27"},"views":"2092","content":"අරාබි භාෂාව උගන්වන ස්ථානයක දී මව්ලවිවරයෙකු සැක පිට අත්අඩංගුවට ගෙන තිබෙනවා.,,ඒ හලාවත ජයබිම ප‍්‍රදේශයේ පවත්වාගෙන ගිය ස්ථානයකදීයි.,,යුද හමුදාව සිදු කළ සෝදිසි මෙහෙයුම් අතරතුර මෙම ස්ථානය සොයාගෙන තිබෙනවා. සැකකරු සතුව තිබී පිස්තෝලයක හැඩයෙන් යුත් අරාබි අක්ෂර සහිත ඡායාරූප 03ක්, රුපියල් 70,000කට අධික වටිනාකමකින් යුත් කාසි තොගයක් ද සොයාගෙන ඇති බවයි නෙත් නිවුස් වාර්තාකරු සඳහන් කළේ. වැඩිදුර පරීක්ෂණ සඳහා සැකකරු හලාවත පොලිසියට භාරදී තිබෙනවා."}
{"title":"නේපාලයේ කත්මණ්ඩු අගනුවර පිපිරීම් මාලාවක්","authors":["තරංග රුක්ෂාන් - විදෙස් මාධ්‍ය ඇසුරෙන්"],"date":{"year":"2019","month":"05","date":"27"},"views":"9818","content":"නේපාලයේ කත්මණ්ඩු අගනුවර පිපිරීම් මාලාවක් සිදුව තිබෙනවා.,,විදෙස් මාධ්‍ය වාර්තා කළේ පිපිරීම් 03ක් සිදුව ඇති බවට වාර්තා වන බවයි. එක් පිපිරීමක් සිදුව ඇත්තේ නගර මධ්‍යයේයි.,,මාවෝවාදි කැරළිකරුවන් ප‍්‍රහාරය එල්ල කරන්නට ඇති බවටද සැක පළ වනවා.,,කෙසේවෙතත් මේ දක්වා ප‍්‍රහාරයේ වගකීම කිසිදු පාර්ශ්වයක් භාරගෙන නැහැ. විදෙස් මාධ්‍ය වාර්තා කළේ පිපිරීම්වලින් පුද්ගලයින් සිව් දෙනෙකුට ජීවිත අහිමි වී ඇති බවයි."}
{"title":"ව්‍යාජ ෆේස්බුක් ගිණුම් බිලියන 2.2ක් ඉවත් කෙරේ","authors":["හේමන්ත කහවලගේ"," තරංග රුක්ෂාන්"],"date":{"year":"2019","month":"05","date":"27"},"views":"2638","content":"ව්‍යාජ ෆේස්බුක් ගිණුම් බිලියන 2.2ක් ඉවත් කිරීමට ෆේස්බුක් සමාගම පියවර ගෙන තිබෙනවා.,,ඒ, ඉකුත් ජනවාරී සිට මාර්තු දක්වා කාලය තුළයි.,,ඒ අනුව මේ වනවිට ක‍්‍රියාකාරී නිල ෆේස්බුක් ගිණුම් ඇත්තේ බිලියන 2.38ක් පමණක් බවද ෆේස්බුක් සමාගම ප‍්‍රකාශ කර තිබෙනවා.,,කෙසේවෙතත් 2017 වසරේ අගභාගයේ සිට මේ දක්වා ක‍්‍රමයෙන් ව්‍යාජ ෆේස්බුක් ගිණුම් වැඩිවී ඇති බව අනාවරණ වී තිබෙනවා.,,2017දී මිලියන 694ක්ව තිබු ව්‍යාජ ෆේස්බුක් ගිණුම් සංඛ්‍යාව ඉකුත් වසර වනවිට බිලියන 1.2ක් දක්වා වැඩි වී තිබුණා."}
{"title":"ගුවන් හමුදාපති අනිද්දා විශ්‍රාම යෑමට නියමිතයි","authors":["හේමන්ත කහවලගේ"],"date":{"year":"2019","month":"05","date":"27"},"views":"2383","content":"ගුවන් හමුදාපති එයාර් මාර්ෂල් කපිල ජයම්පති, අනිද්දා විශ‍්‍රාම යාමට නියමිතයි. ඒ අනුව නව ගුවන් හමුදාපතිවරයා ලෙස ගුවන් හමුදා මාණ්ඩලික ප‍්‍රධානී එයාර් වයිස් මාර්ෂල් සුමංගල ඩයස් පත්කරනු ඇති බවටයි වාර්තා වන්නේ.,,මේ සම්බන්ධයෙන් නෙත් නිව්ස් ගුවන් හමුදාපති එයාර් මාර්ෂල් කපිල ජයම්පතිගෙන් සිදු කළ විමසීමකදී ඔහු සඳහන් කළේ තමන් නියමිත දිනයේදී විශ්‍රාම යන බවත් නව ගුවන් හමුදාපතිවරයා ලෙස ගුවන් හමුදා මාණ්ඩලික ප‍්‍රධානී එයාර් වයිස් මාර්ෂල් සුමංගල ඩයස්ගේ නම තමන් යෝජනා කරන බවයි.,,අනිද්දා (29) විශ‍්‍රාම යන එයාර් මාර්ෂල් කපිල ජයම්පති නව ගුවන් හමුදාපතිවරයා ලෙස පත්වුයේ 2016 වසරේ සැප්තැම්බර් මාසයේදීයි. කැඩෙට් නිලධාරියෙකු ලෙස 1982 දී ශ‍්‍රී ලංකා ගුවන් හමුදාව සමග එක්වන ඔහු එතැන් සිට ගුවන් හමුදාවේ විවිධ තනතුරු දැරූ අතර ගුවන් හමුදාවේ මෙහෙයුම් අධ්‍යක්‍ෂවරයා ලෙසද කටයුතු කළා."}
{"title":"චෝදනාවලට බදියුදීන් මෙතෙක් වරදකරුවෙකු නොවන බව ඇමතිවරයෙක් කියයි","authors":["නිශාන් ද සිල්වා"],"date":{"year":"2019","month":"05","date":"27"},"views":"1914","content":"අමාත්‍ය රිෂාඞ් බදියුදීන් නීතියෙන් වරදකරුවෙකු වන තුරු ඔහු සම්බන්ධයෙන් කටයුතු කළ නොහැකි බව අමාත්‍ය පී. හැරිසන් පවසනවා. ඔහු කියා සිටියේ බදියුදීන් අමාත්‍යවරයා සම්බන්ධයෙන් ඇති චෝදනාවලට ඔහු මෙතෙක් වරදකරුවෙකු නොවන බවයි.  ,,,,කෙසේවෙතත් පාර්ලිමේන්තු මන්ත‍්‍රී රංජිත් සොයිසා ප‍්‍රකාශ කළේ රිෂාඞ් බදියුදීන් අමාත්‍යවරයා ආරක්ෂා කිරීමට ආණ්ඩුව විවිධ උපක‍්‍රම සිදු කරමින් සිටින බවයි. ,,,,එහෙත් අමාත්‍ය පී. හැරිසන් ප‍්‍රකාශ කළේ අමාත්‍යවරයාට චෝදනා කරන විපක්ෂය, ආණ්ඩු බලය ලබාගත් දිනක රිෂාඞ් බදියුදීන් එම ආණ්ඩුවට සම්බන්ධ කර නොගන්නා බවට ද පැහැදිලි ප‍්‍රකාශයක් සිදු කළ යුතු බවයි. ,,,,මේ අතර පූජ්‍ය අතුරලියේ රතන හිමියන් ප‍්‍රකාශ කළේ අමාත්‍ය රිෂාඞ් බදියුදීන් හෙට වනවිට එම ධුරයෙන් ඉවත් කිරීමට ජනාධිපතිවරයා කටයුතු කළ යුතු බවයි."}
{"title":"වෛද්‍ය 'සාෆි' රජයේ වෛද්‍ය නිලධාරීන්ගේ සංගමයේ සාමාජිකයෙක් - සංගමය විධායක සභාව රැස් කරයි","authors":["තරංග රුක්ෂාන්","නිශාන් ද සිල්වා"],"date":{"year":"2019","month":"05","date":"27"},"views":"5098","content":"ආන්දෝලනයකට තුඩු දී ඇති කුරුණෑගල ශික්ෂණ රෝහලේ ප‍්‍රසව හා නාරිවේද වෛද්‍ය සෙයිගු සියාබ්දීන් මොහොමඞ් සාෆි රජයේ වෛද්‍ය නිලධාරීන්ගේ සංගමයේ සාමාජිකයෙකු බව අනාවරණ වී තිබෙනවා.,,ඒ අනුව ඔහු සම්බන්ධයෙන් ගන්නා ඉදිරි ක‍්‍රියාමාර්ගය කුමක්දැයි නෙත් නිවුස් රජයේ වෛද්‍ය නිලධාරීන්ගේ සංගමයෙන් විමසීමක් කළා. එහි විධායක කමිටු සාමාජික වෛද්‍ය ප‍්‍රසාද් කොළඹගේ පැවසුවේ ඒ සම්බන්ධයෙන් විශේෂ සාකච්ඡාවක් අද (27) දිනයේ පැවැත්වෙන බවයි.  ,,,,කෙසේවෙතත් බස්නාහිර පළාත් ආණ්ඩුකාර අසාද් සාලි ප‍්‍රකාශ කළේ අත්අඩංගුවට ගැණුනු කුරුණෑගල ශික්ෂණ රෝහලේ ප‍්‍රසව හා නාරිවේද වෛද්‍ය සෙයිගු සියාබ්දීන් මොහොමඞ් සාෆිට එරෙහිව කිසිදු චෝදනාවක් නොමැති බවයි. ,,,,මේ අතර මුස්ලිම් කටයුතු අමාත්‍ය එම්. එච්. ඒ. හලීම් ද මීට පෙර ජනාධිපතිවරයාගෙන් ඉල්ලීමක් කර තිබුණේ සැකකාර වෛද්‍යවරයාට එරෙහි චෝදනා විභාග කර කඩිනමින් නිදහස් කරන ලෙසයි."}
{"title":"මහින්ද සහ මෝදි අතර දුරකතන සංවාදයක්","authors":["හේමන්ත කහවලගේ"],"date":{"year":"2019","month":"05","date":"27"},"views":"2320","content":"ඉන්දීය අග‍්‍රාමාත්‍ය නරේන්ද්‍ර මෝදි සහ විපක්ෂනායක මහින්ද රාජපක්ෂ මහතා අතර දුරකතන සංවාදයක් සිදුව තිබෙනවා. ,,ඒ, ඉකුත්දා පැවති ඉන්දීය මහ මැතිවරණයෙන් නැවත වරක් ඉන්දීය අග‍්‍රාමාත්‍යවරයා ලෙස නරේන්ද්‍ර මෝදි පත්වීමෙන් පසුවයි.,,එහිදී දෙරටේ කරුණු සම්බන්ධයෙන් සාකච්ඡා වී ඇති බවයි නෙත් නිවුස් වෙත වාර්තා වුණේ. ,,මේ අතර නරේන්ද්‍ර මෝදි ඉන්දීය අග‍්‍රාමාත්‍යවරයා ලෙස දෙවන වරටත් දිවුරුම් දීම ලබන බ‍්‍රහස්පතින්දා නවදිල්ලියේදී සිදු කිරීමට නියමිතයි. එම උත්සවය සඳහා ජනාධිපති මෛත‍්‍රීපාල සිරිසේන මහතාද සහභාගී වීමට නියමිත බවයි වාර්තා වන්නේ."}
{"title":"කෙටි කලකට රට භාර ගන්නැයි කළ ඉල්ලීම් ගැන යුදහමුදාපති පිළිතුරු දෙයි     ","authors":["හේමන්ත කහවලගේ"],"date":{"year":"2019","month":"05","date":"27"},"views":"9817","content":"කෙටි කලකට හෝ රටේ පාලන බලය ලබාගන්නා ලෙසට විවිධ පාර්ශ්වයන්ගෙන් ඉල්ලීම් ඉදිරිපත් වී ඇති බවත් ඊට තමන් ප‍්‍රතිචාර දක්වා ඇති බවටත් සමාජ මාධ්‍යයන්හි පළවන වාර්තා යුද හමුදාපති ලූතිතන් ජෙනරාල් මහේෂ් සේනානායක ප‍්‍රතික්ෂේප කරනවා.,,නෙත් නිවුස් වෙත විශේෂ ප‍්‍රකාශයක් කරමින් ඔහු සඳහන් කළේ ශ‍්‍රී ලංකා යුද හමුදාව යනු වෘත්තීය විනය ගරුක හමුදාවක් බවයි. එබැවින් කිසිඳු නීත්‍යානුකූල නොවන කටයුත්තකට යුද හමුදාව සම්බන්ධ නොවන බවද ඔහු අවධාරණය කළා. ,,රටේ ජනතාව යුද හමුදාව පිළිගෙන ඇති බවත් ජනතාවගේත් රටේත් ආරක්ෂාව සැපයීම යුද හමුදාවේ ප‍්‍රමුඛ වගකීම බවත් මෙහිදී ප‍්‍රකාශ කෙරුණා. යුද හමුදාපතිවරයා පෙන්වා දෙන්නේ ශ‍්‍රී ලංකා යුද හමුදාව, සේනාධිනායකයා ලෙස ජනාධිපතිවරයාගේ නියෝග අනුව රටෙහි ව්‍යවස්ථාවට ගරු කරමින් කටයුතු කරන බවයි. එබැවින් සේනාධිනායකයාට හෝ ව්‍යවස්ථාවට කිසිඳු විටෙක එරෙහිව කටයුතු නොකරන බවද යුද හමුදාපති ලුතිතන් ජෙනරාල් මහේෂ් සේනානායක අවධාරණය කළා."}
{"title":"රෝහලක කටයුතුවලට පල්ලියෙන් බලපෑම් වන බවට වාර්තා","authors":["හේමන්ත කහවලගේ"],"date":{"year":"2019","month":"05","date":"27"},"views":"5276","content":"සමන්තුරේ රෝහලේ කටයුතුවලට ප‍්‍රදේශයේ පිහිටි මුස්ලිම් පල්ලිවල ආගමික නායකයින් බලපෑම් කර ඇති බවටද වාර්තා පළ වනවා. ඒවායේ දැක්වුණේ රෝහල් අධ්‍යක්‍ෂවරයා සහ වෛද්‍ය අධිකාරී පත් කිරීමේදී පවා මෙලෙස බලපෑම් එල්ල වී ඇති බවයි. සමන්තුරේ රෝහලේ සේවය කළ සිංහල වෛද්‍යවරුන්ට රෝහලේ කටයුතු කිරීමේදී විවිධ බලපෑම් එල්ල වී ඇති බවටද වාර්තා පළ වුණා. ,,දීමනා සම්බන්ධයෙන් වූ විෂමතාවක් ද සිදුව තිබූ බවටයි පැවසෙන්නේ. කෙසේවෙතත් රජයේ වෛද්‍ය නිලධාරීන්ගේ සංගමය ප‍්‍රකාශ කළේ සමන්තුරේ රෝහලේ වෛද්‍යවරුන්ට එහි කටයුතු සිදු කරගෙන යාමට නොහැකි තරම් බලපෑමක් සිදුව නොමැති බවයි. තවදුරටත් ඒ පිළිබඳ සොයා බලන බවද ප‍්‍රකාශ කෙරුණා."}
{"title":"IS සංවිධානයට එක්වු ප්‍රංශ ජාතිකයින් තිදෙනෙකුට ඉරාකයේදී මරණ දඬුවම ","authors":["දිනුක් හේවාවිතාරණ"],"date":{"year":"2019","month":"05","date":"27"},"views":"3709","content":"ඉරාක සිරියානු ඉස්ලාමිය රාජ්‍ය හෙවත් ISIS අන්තවාදී සංවිධානයට සම්බන්ධ ප්‍රංශ පුරවැසියන් තිදෙනෙකුට ඉරාක අධිකරණයක් මගින් මරණ දඬුවම නියම තිබෙනවා. මෙලෙස වැරදිකරුවන් වූ පුද්ගලයින් තිදෙනාට සිය තින්දුවට එරෙහිව අභියාචනයන් ඉදිරිපත් කිරීමට දින 30 ක කාලයක් හිමිව ඇති බවයි AFP පුවත් සේවය සදහන් කරන්නේ.,,සිරියාවේ පැවති යුද්ධය අතරවාරයේදී අමෙරිකාවේ සහය ලබන කුර්දි සටන්කරුවන් විසින් සිය මෙහෙයුම් අතරවාරයේදී ISIS සංවිධානයට එක්ව සිටි ප්‍රංශ පුරවැසියන් 12 දෙනෙකු අත්අඩංගුවට ගැනීමට සමත්වුවා. එලෙස අත්අඩංගුවට ගනු ලැබූ ප්‍රංශ ජාතිකයින්ව වැඩිදුර නීතිමය කටයුතු සදහා ඉරාකය කරා එවීමට කුර්දි සටන්කරුවන් පියවර ගනු ලැබුවා.,,එලෙස අත්අඩංගුවට ගනු ප්‍රංශ ජාතිකයින්ගෙන් පළමු වරට අධිකරණ ක්‍රියාවලියට මුහුණු දුන් පුද්ගලයින් තිදෙනාට එරෙහිව මෙලෙස මරණ දඬුවම නියමවී ඇති බවයි විදෙස් මාධ්‍ය වාර්තා කර සිටියේ.,,ඉරාක අධිකරණයක් මගින් සිය පුරවැසියන්ට මරණ දඬුවම පැනවීම සම්බන්ධයෙන් ප්‍රංශ රජය මේ දක්වා කිසිදු නිල නිවේදනයක් නිකුත් කර නොමැත. කෙසේ වුවත් ඒ සම්බන්ධයෙන් ප්‍රංශ ජනාධිපති එම්මානුවෙල් මාර්කොන් ගෙන් මාධ්‍ය සිදුකළ විමසීමකදී ඔහු ප්‍රකාශ කර සිටියේ ඒ සම්බන්ධයෙන් තමන්ට කිසිවක් ප්‍රකාශ කල නොහැකි බවත් එය ඉරාකයේ ස්වෛරිත්වයට අයත් ක්‍රියාවලියක් බවයි."}
{"title":"පේරු රාජ්‍යයේ භූ කම්පනයක්","authors":["තරංග රුක්ෂාන් ජයසේකර "],"date":{"year":"2019","month":"05","date":"26"},"views":"2112","content":"දකුණු දිග අමෙරිකානු රටක් වන පේරු රාජ්‍යයේ රික්ටර් පරිමාණයේ ඒකක 08ක ප්‍රභලත්වයෙන් යුත් භූ කම්පනයක් සිදුව තිබෙනවා. මේ හේතුවෙන් ප්‍රදේශ රැසක ජනතාව සිය වාසස්ථාන අතහැර පලාගොස් ඇති බවයි විදෙස් මාධ්‍ය වාර්තා කළේ.,,කෙසේවෙතත් සිදු වූ නිශ්චිත හානි පිළිබඳ මෙතෙක් තොරතුරු අනාවරණ වන්නේ නැහැ. නගර රැසක ගොඩනැගිලි කඩා වැටී ඇති අතර බොහෝ ප්‍රදේශවලට විදුලි සැපයුමද විසන්ධි වී ඇති බව විදෙස් මාධ්‍ය වාර්තා කළා."}
{"title":"යළි සටන අරඹන බව ඥාණසාර හිමි කියයි","authors":["කමල් සුරවීර - මහනුවර"],"date":{"year":"2019","month":"05","date":"26"},"views":"3993","content":"සටන යළි අරඹන බව ජනාධිපති සමාව යටතේ නිදහස ලැබු පූජ්‍ය ගලගොඩඅත්තේ ඥාණසාර හිමියන් පවසනවා. ඒ, මහනුවර දී මාධ්‍ය වෙත අද අදහස් දක්වමින්. ,,ඇත්තටම මහන්සි නිසා බණක් භාවනාවක් කරගෙන පාඩුවේ ශාසනයේ වැඩක් කරන් ඉන්නවා කියලා හිතුවා. නමුත් ඒ වෙලාවේ ළඟ හිටපු තරුණ දරුවන්ගේ මුහුණු දැක්කම ඇත්තටම දුක හිතුනා. සමහර තරුණ දරුවන් ලියලා තිබ්බා හාමුරුවෝ නිදහස් උනා කියලා ඇහුවම හරියට අපේ තාත්තා නිදහස් උනා වගේ හැගීමක් දැනුනේ කියලා. අවසානයේදී තීරණය කළා. වටාපත පස්සේ අතට ගන්න පුළුවන් ඊට කලින් මේ අන්තවාදය පරාජය කරන්නට ඕනේ කියලා. ඒ නිසා ආපහු සටන ආරම්භ කරන්න තීරණය කළා යැයි උන්වහන්සේ පවසා සිටියා.,,,,,මෙහිදී මාධ්‍යවේදීන් උන්වහන්සේගෙන් විමසා සිටියේ කිසියම් දේශපාලන පක්ෂයකට සම්බන්ධ වී කටයුතු කරන්නේද යන්න පිළිබඳවයි.  ,,මේ කරන්නෙත් දේශපාලනය තමයි අපිට පැවරිලා තියෙන රාජකාරිය. ඒ නිසා සියළුම දේශපාලකයින් ගෙන් ඉල්ලා සිටිනවා අපිට ඇඟිල්ල දික් කරන් එන්න එපා කියලා. පහුගිය අවුරුදු 70ට කරපු දේ දැන් පේනවා නේ. අපිට පැවරිලා තියෙන්නේ අවුරුදු පහෙන් පහට එන දේශපාලනයක් නෙමෙයි. මේක ඒ හැමටම වඩා ඉහලින් තියෙන දෙයක්. ඒ නිසා මම මහින්දගේ, මෛත්‍රිගේ හෝ රනිල්ගේ පක්ෂයට පක්ෂ කෙනෙක් නෙමෙයි. එහෙම පක්ෂව හිටියා නම් හිරේ යන්න ඕනේ නැහැ නේ. කවුරුත් ආසාවට හිරේ යන්නේ නැහැ නේ? ඥාණසාර හිමියන් පිළිතුරු දී සිටියා."}
{"title":"මද්‍රාසා පාසල් තහනම් කරන්නැයි බන්දුලගෙන් ඉල්ලීමක්","authors":["තරංග රුක්ෂාන් ජයසේකර "],"date":{"year":"2019","month":"05","date":"26"},"views":"1634","content":"ශ්‍රී ලංකාවේ ක්‍රියාත්මක මද්‍රාසා පාසල් අධ්‍යාපන අමාත්‍යංශයට පවරා ගැනීම නොව වහාම තහනම් කළ යුතු බව පාර්ලිමේන්තු මන්ත්‍රී ආචාර්ය බන්දුල ගුණවර්ධන පවසනවා. ඒ, කොළඹ අද පැවති මාධ්‍ය හමුවකදීයි. ,,,,ලංකාවේ පවතින නීතිය අනුව මද්‍රාසා පාසල් තහනම් කිරීමට හැකි බවයි ඔහු වැඩිදුරටත් කියා සිටියේ."}
{"title":"ලෝක කුසලානයේදී ශ්‍රී ලංකා පිලට සහය දෙන්නැයි කළ ඉල්ලීමක් මහේල ඉවත දමයි","authors":["තරංග රුක්ෂාන් ජයසේකර "],"date":{"year":"2019","month":"05","date":"26"},"views":"6211","content":"මෙවර ලෝක කුසලාන ක්‍රිකට් තරගාවලියේදී ශ්‍රී ලංකා කණ්ඩායම සමඟ එක්ව කටයුතු කරන ලෙසට කළ ආරාධනයක් සුපිරි ක්‍රිකට් ක්‍රීඩක මහේල ජයවර්ධන ප්‍රතික්ෂේප කර ඇතැයි වාර්තා වනවා. ඔහුට අවස්ථා 02ක දී මෙම ඉල්ලීම සිදුකර ඇති බවයි පැවසෙන්නේ. එහෙත් ශ්‍රී ලංකා කණ්ඩායම සමඟ එක්ව තමාට සිදු කිරීමට ඇති කටයුත්ත කුමක්දැයි යන්න පිළිබඳ කිසිදු පැහැදිලි කිරීමක් නොතිබූ බවයි මහේල ජයවර්ධන පවසා ඇත්තේ. කණ්ඩායම මේ වනවිට තෝරා ඇති බවත් සියල්ල සිදු වී ඇති පසුබිමකත් තමාට තවදුරටත් සිදු කිරීමට ඇති කටයුත්තක් නොමැකි බව මහේල ජයවර්ධන ප්‍රකාශ කර තිබෙනවා. ,,ශ්‍රී ලංකාවේ ක්‍රිකට් ක්‍රීඩාව නංවාලීම සඳහා මහේල ජයවර්ධන, කුමාර් සංගක්කාර සහ අරවින්ද ද සිල්වාගෙන් සමන්විත කමිටුවක් ඉකුත් වසරේ වාර්තාවක් ද ලබාදුන්නා. එහි ප්‍රමුඛ අවධානයක් යොමුකර තිබුණේ දේශීය තරග රටාව ශක්තිමත් කිරීමයි. එහෙත් එම වාර්තාවේ නිර්දේශ මෙතෙක් ක්‍රියාවට නැංවීමට මෙරට ක්‍රිකට් බලධාරීන් කටයුතු කර නැහැ.,,මහේල් ජයවර්ධන පිළිබඳ ලෝකයේම අවධානය යොමුව ඇත්තේ ඔහු පුහුණුකරු ලෙස කටයුතු කළ අවස්ථා 03න් 02කදීම මුම්බායි ඉන්දීයන්ස් කණ්ඩායම අයි පී එල් ක්‍රිකට් ශූරතාව දිනා ගැනීමත් සමඟයි."}
{"title":"  සැමට එක නීතියක් : ආණ්ඩුවේ අවධානය යොමුවෙයි ","authors":["නිශාන් ද සිල්වා "," හේරත් ඒකනායක"],"date":{"year":"2019","month":"05","date":"26"},"views":"2944","content":"සියලු ආගම් සහ ජන කොටස්වලට බලපාන පරිදි එක් නීතියක් රට තුළ ක්‍රියාත්මක කිරීමට ආණ්ඩුවේ අවධානය යොමුව තිබෙනවා. ඒ පිළිබඳ කටයුතු කඩිනමින් සිදු කිරීමටයි ආණ්ඩුවේ අවධානය යොමුව ඇත්තේ. පාර්ලිමේන්තු මන්ත්‍රී මනූෂ නානායක්කාර ප්‍රකාශ කළේ රට තුළ එක් නීතියක් ක්‍රියාත්මක කිරීමේ වැඩපිළිවෙල පිළිබඳ අග්‍රාමාත්‍යවරයා, තානාපතිවරුන් ද දැනුවත් කර ඇති බවයි. ,,,,ශ්‍රී ලංකා නිදහස් පක්ෂයේ මහ ලේකම්, පාර්ලිමේන්තු මන්ත්‍රී දයාසිරි ජයසේකර ද මේ සම්බන්ධයෙන් අදහස් පළ කළා. ,,\" සියලුම ජාතීන්ට සලකනවා වගේම ඒ සියලු දෙනාට එක වගේ නිතිය ක්‍රියාත්මක කරන්න ඕනේ. එහෙම කරන්න බැරි අයට එරෙහිව නිතිය ක්‍රියාත්මක කරන්න ඕනේ. මේ රට අපිට හදාගන්න අවස්ථා තුනක් ලැබුනා. අපි මේ අවස්ථාවේදී හරි ක්‍රියාත්මක වෙන්න ඕනේ. මේකට මාස ගණන් කාලය අරන්  බැහැ. අපිට ජනතාවගෙන් තියෙන පළමු චෝදනාව තමයි සාකච්ජා කරනවා විතරයි වැඩේ කෙරෙන්නේ නැහැ කියලා. ඒ නිසා ඉදිරි මාස දෙකක් ඇතුලත මේ සම්බන්ධයෙන් අවශ්‍ය නව නිතිය රට තුල ස්ථාපිත වෙන්න ඕනේ යැයි\" ශ්‍රී ලංකා පක්ෂයේ මහ ලේකම්වරයා කියා සිටියා.,,,,එක්සත් ජනතා නිදහස් සන්ධානයේ මහ ලේකම්, පාර්ලිමේන්තු මන්ත්‍රී මහින්ද අමරවීර ප්‍රකාශ කළේ අන්තවාදයට යළි හිස එසවීමට ඉඩ නොතැබීමට නම් රටේ එක් පොදු නීතියක් ක්‍රියාත්මක කළ යුතු බවයි. ,,\" ආණ්ඩුවටත් කරන්න බැරිව අතපසුවූ දේ පිළිබද අවධානය ඇති කරලා රටේ යලිත් යුද්ධයක් ඇති නොවන පිණිස අන්තවාදී ක්‍රියාවන් ඇති නොවෙන්න නව නීති පද්ධතිය ඇති වෙන්න ඕනේ. ඒ සදහා අපි පහුගිය 23 වෙනිදා ඉදලා වැඩ කටයුතු ආරම්භ කරනු ලැබුවා. ඒ සදහා සියලු දෙනාගේ සහය ලැබිලා තියෙනවා යැයි\" මන්ත්‍රීවරය කියා සිටියා.,,,,අමාත්‍ය වජිර අබේවර්ධන ප්‍රකාශ කළේ ආගම අනුව නීතිය වෙනස් නොවන බවයි."}
{"title":"මංතීරු නිතිය හෙට සිට යලි ක්‍රියාත්මකයි ","authors":["දිනුක් හේවාවිතාරණ"],"date":{"year":"2019","month":"05","date":"26"},"views":"2833","content":"ප්‍රධාන නගර කිහිපයක පසුගිය කාල සීමාවේදී අත්හදා බැලීමක් ලෙස සිදුකළ මංතීරු නිතිය හෙට (27) සිට යලි ක්‍රියාත්මක කිරීමට පොලිස් මුලස්ථානය තීරණය කල බව පොලිස් මාධ්‍ය ප්‍රකාශක පොලිස් අධිකාරී රුවන් ගුණසේකර සදහන් කර සිටිනවා.,,මෙම මංතීරු නිතිය ක්‍රියාත්මක කල සමයේදී රිය අනතුරුවල අඩුවක් දක්නට ලැබුණු බවත්, වාහන තදබදය අවම වූ බවට නිරීක්ෂණය කල බවයි පොලිස් මාධ්‍ය ප්‍රකාශකවරයා වැඩිදුරටත් සදහන් කර සිටියේ.,,රටේ ප්‍රධාන නගර තුල යලි ක්‍රියාවට නගන්න නියමිත මංතීරු නිතිය සදහා හෙට දිනයේ සිට සති දෙකක සහන කාලයක් ලබා දීමට ද පොලිසිය තීරණය කර තිබෙනවා. එම කාලයේදී බස් රථ සහ බර වාහන රියදුරන් එම නීතියට අනුගත වීම සිදුකළ යුතු බවයි පොලිසි දැනුම් දෙන්නේ. ,,සති දෙකක සහන කාලය අවසන් වීමෙන් පසු මංතීරු නිතිය දැඩිව ක්‍රියාත්මක කිරීමට පොලිසිය පියවර ගන්න බවත් ඒ සදහා සිවිල් ඇඳුමින් සැරසුණු පොලිස් නිලධාරීන් සහ වීඩියෝ තාක්ෂණය මගින් වැරදි කරනු ලබන රියදුරන් සම්බන්ධයෙන් තොරතුරු රැස් කරන බවයි පොලිස් මාධ්‍ය ප්‍රකාශකවරයා සදහන් කර සිටියේ."}
{"title":"හපුතලේ සහ දියතලාව අතරදී දුම්රියක් පීලිපැනීමෙන් උඩරට මාර්ගයේ දුම්රිය ධාවනයට බාධා","authors":["සමන් පාලිත"],"date":{"year":"2019","month":"05","date":"26"},"views":"1265","content":"උඩරට මාර්ගයේ දුම්රිය ධාවනයට බාධා එල්ල වී තිබෙනවා. ඒ, හපුතලේ සහ දියතලාව අතරදී දුම්රියක් පීලිපැනීම හේතුවෙන්. මෙලෙස පීලිපැන ඇත්තේ කොළඹ සිට බදුල්ල බලා ධාවනය වූ පොඩිමැණිකේ දුම්රියයි.,,මේ හේතුවෙන් බදුල්ලේ සිට මහනුවර බලා පැමිණෙන දුම්රිය බණ්ඩාරවෙලට පමණක් සීමා කර ඇති බව නෙත් නිවුස් වාර්තාකරු සඳහන් කළා. දුම්රිය දෙපාර්තමේන්තුව පැවසුවේ කඩිනමින් දුම්රිය ධාවන කටයුතු යළි යථා තත්වයට පත් කරන බවයි."}
{"title":"ලෝක කුසලාන ක්‍රිකට් තරගාවලියේ පුහුණු තරග 02කට වර්ෂාවෙන් බාධා","authors":["තරංග රුක්ෂාන් ජයසේකර "],"date":{"year":"2019","month":"05","date":"26"},"views":"1331","content":"ලෝක කුසලාන ක්‍රිකට් තරගාවලියේ අද පැවැත්වෙන පුහුණු තරග 02ටම වර්ෂාවෙන් බාධා එල්ල වී තිබෙනවා. බංග්ලාදේශ - පකිස්තාන පුහුණු තරගය ආරම්භ කිරීමට පවා නොහැකි වී ඇති බවයි ක්‍රීඩා මාධ්‍ය වාර්තා කළේ.,,දකුණු අප්‍රිකා - බටහිර ඉන්දීය කොදෙව් පුහුණු තරගයට ද මේ වනවිට වර්ෂාවෙන් බාධා එල්ල වී තිබෙනවා. ඒ වනවිට පන්දුවට පහරදෙමින් සිටි දකුණු අප්‍රිකාව පන්දුවාර 08යි පන්දු 02ක් අවසානයේ කිසිවෙකු නොදැවී ලකුණු 55ක් රැස්කර ගෙන සිටියා. බටහිර ඉන්දීය කොදෙව් කණ්ඩායම සහ බංග්ලාදේශය මෙවර ලෝක කුසලාන තරගාවලිය යටතේ සහභාගී වන පළමු පුහුණු තරගය ද මෙයයි."}
{"title":"අන්තවාදයට පක්ෂපාත \"වට්ස්ඇප්\" ජාලයක් මෙහෙයවූ සැකකරුවන් තිදෙනෙක් අත්අඩංගුවට ","authors":["තුසිත කුමාර ද සිල්වා - අලුත්ගම"],"date":{"year":"2019","month":"05","date":"26"},"views":"2035","content":"\"දර්ගා ටවුන් බ්‍රේකින් නිව්ස්\" නමින් සාමාජිකයන් 100 දෙනෙකු අතර අන්තවාදයට පක්ෂපාත \"වට්ස්ඇප්\" ජාලයක් මෙහෙයවූ ප්‍රධාන සැකකරු ඇතුළු සැකකරුවන් තිදෙනෙකු අලුත්ගම පොලිසිය ඊයේ (25) සවස අත්අඩංගුවට ගෙන ඇතැයි පොලිසිය සදහන් කර සිටියි. එලෙස අත්අඩංගුවට ගනු ලැබුවේ වයස අවුරුදු 23 හා  20 වයස්වල පසුවන තරුණයින් තිදෙනක් බව සදහන්.,,මෙම  \"වට්ස්ඇප්\" ජාලයට සම්බන්ධව සිටි පුද්ගලයන් 25 දෙනෙකු අද (26) දිනයේදී වහාම එම ජාලයෙන් ඉවත් වී ඇතැයි ද පොලිසිය කල විමර්ශන වලදී හෙළි වී ඇත.,,මෙම වට්ස්ඇප් ජාලය වසර 3 ක පමණ කාලයක සිට මෙහයවූ ප්‍රධාන සැකකරු 23 වියේ පසුවන දර්ගානගරය, ලෝටස් පාරේ පදිංචි අයකු බවත් කලක් ඔහු විදෙස් රටක සේවය කර මෙරටට පැමිණ ඇති බවට තොරතුරු අනාවරණය වී ඇත. ඔහුගෙන් දින 03ක් රඳවා ගෙන ප්‍රශ්න කිරීමට අවශ්‍ය බවයි පොලිසිය සඳහන් කර සිටින්නේ.,,අත්අඩංගුවට ගෙන සිටින සෙසු සැකකරුවන් දෙදෙනාගෙන් ද මේ පිළිබඳව දීර්ඝ ලෙස ප්‍රශ්න කරන බවත් ඉන් එක් අයෙකු දර්ගානගරය, මතුගම පාරේ පදිංචි අයකු බවත් අනෙක් සැකකරුද ලෝටස් පාරේ පදිංචි 20 වන වියේ තරුණයකු බව පොලිසිය සඳහන් කරයි."}
{"title":"මිනුවන්ගොඩ ප්‍රදේශයේ පාසලක ශ්‍රමදානයක් අතරතුර බඹරුන් දෂ්ඨ කිරීමෙන් 53 දෙනෙකු රෝහලේ (PHOTOS)","authors":["ටෝනි කරුණානායක"],"date":{"year":"2019","month":"05","date":"26"},"views":"1275","content":"මිනුවන්ගොඩ ජාපාලවත්ත, ජනාධිපති විද්‍යාලයේ ශ්‍රමදානයක් සිදු කරමින් සිටි පිරිසකට අද එල්ල වූ බඹර ප්‍රහාරයකින් කුඩා දරුවන් දෙදෙනෙකු ඇතුළු 53 දෙනෙකු තුවාල ලැබුවා. අද (26) උදෑසන පාසලේ පැවැති ආරක්ෂක කමිටු රැස්වීමෙන් පසු විදුහල්පතිවරයා, ගුරුවරුන් සහ දෙමාපියන් එක්ව ශ්‍රමදානයක් ආරම්භ කළා.,,එහිදී එල්ල වූ බඹර ප්‍රහාරයෙන් අසාධ්‍ය තත්ත්වයේ පසුවූ එක් මවක් සහ දරුවෙකු වැඩිදුර ප්‍රතිකාර සඳහා ගම්පහ මහ රෝහල වෙත මාරු කර යැවුණා. සෙසු 51දෙනා ප්‍රතිකාර සඳහා ඇතුළත් කෙරුණේ මිනුවන්ගොඩ දිසා රෝහලටයි."}
{"title":"ලක්ෂ 70ක කේරළ ගංජා තලෙයිමන්නාරමෙන් අල්ලයි","authors":["හේමන්ත කහවලගේ"],"date":{"year":"2019","month":"05","date":"26"},"views":"1170","content":"තලෙයිමන්නාරම උදයපුරම් වෙරළතීරයේ තිබී කේරළ ගංජා කිලෝ ග්‍රෑම් 70ක් සොයා ගෙන තිබෙනවා. ඒ, නාවික හමුදාව සිදු කළ සෝදිසි මෙහෙයුමකදීයි. එම කේරළ ගංජා තොගයේ වටිනාකම රුපියල් ලක්ෂ 70කට අධික බවයි නාවික හමුදාව ප්‍රකාශ කළේ. ,,මේ අතර කේරළ ගංජා කිලෝ ග්‍රෑම් 245ක් යාත්‍රාවකින් ප්‍රවාහනය කරමින් සිටි දෙදෙනෙකු උතුරු මුහුදු ප්‍රදේශයේදී නාවික හමුදාව විසින් ඊයේ අත්අඩංගුවට ගනු ලැබුවා."}
{"title":"ආගමික ස්ථාන සෝදිසි කිරීමේදී චක්‍රලේඛය අනුව කටයුතු කරන්න - මන්ත්‍රී මුජුබර්ගෙන් ඉල්ලීමක්","authors":["කසුන් කැලුම් "],"date":{"year":"2019","month":"05","date":"26"},"views":"2094","content":"ආගමික ස්ථාන පරීක්ෂා කිරීමේදී පොලිස්පතිවරයා විසින් නිකුත් කළ චක්‍රලේඛයට අනුව කටයුතු කරන්නැයි පාර්ලිමේන්තු මන්ත්‍රී මුජුබර් රහුමාන් ආරක්ෂක අංශවලින් ඉල්ලීමක් කරනවා.  එලෙස කටයුතු කරන්නේ නම් අනවබෝධයන් ඇති නොවන බවයි කොළඹදී මාධ්‍ය වෙත අදහස් දක්වමින් මන්ත්‍රීවරයා ප්‍රකාශ කළේ. ,,\" ජනාධිපතිතුමා සමග සාකච්ජා කරලා ආගමික ස්ථාන පරික්ෂා කිරීමේදී පොලිස්පතිතුමා විසින් චක්‍ර ලේඛණයක් නිකුත් කරලා තිබෙනවා. අපි ආරක්ෂක අංශ විසින් ඉල්ලීමක් කරනවා පොලිස්පතිතුමා විසින් නිකුත් කරලා තියෙන චක්‍ර ලේඛණයට අනුව ආගමික ස්ථාන පරික්ෂා කිරීමේදී කටයුතු කරන්න කියලා. මේ වෙලාවේදී සාමය ආරක්ෂා කර ගන්න එකයි වැදගත් වෙන්නේ. ඒ නිසා මමත් ඉල්ලා සිටිනවා අනවබෝධයක් ඇති නොවෙන පිණිස ඒ චක්‍ර ලේඛණයට අනුව ආගමික ස්ථාන පරික්ෂා කරන්න කියලා\" මන්ත්‍රිවරයා වැඩිදුරටත් කියා සිටියා."}
{"title":"මව්වරුන් සිසේරියන් සැත්කම් පිළිබඳ යළි පරීක්ෂාවක් ඉල්ලයි","authors":["සජිත් තිලකරත්න"],"date":{"year":"2019","month":"05","date":"26"},"views":"3937","content":"සැකසහිත ආකාරයෙන් වත්කම් උපයා ගැනීම සම්බන්ධයෙන් අත්අඩංගුවට ගැනුණු කුරුණෑගල ශික්ෂණ රෝහලේ ප‍්‍රසව හා නාරිවේද වෛද්‍ය සෙයිකු සියාබ්දීන් මොහොමඞ් සාෆි නමැත්තාගෙන් සිසේරියන් සැත්කම් සිදු කළ මව්වරුන් කිහිපදෙනෙකු එම රෝහල වෙත දුරකතන ඇමතුම් ලබා දී තිබෙනවා.,,රෝහල් ප‍්‍රකාශකයෙකු නෙත් නිවුස් වෙත පැවසුවේ ඇමතුම් ලබා දෙමින් මව්වරුන් සිය සිසේරියන් සැත්කම් පිළිබඳ යළි පරීක්ෂාවක් කළ හැකි දැයි විමසූ බවයි. ,,ඒ අනුව කුරුණෑගල ශික්ෂණ රෝහල වෙත ඇමතුම් ලබා දුන් එම මව්වරුන්ට ඉදිරි දිනවලදී ඒ පිළිබඳ පරීක්ෂාවක් සඳහා පැමිණෙන ලෙස දැනුම් දුන් බව ද එම රෝහල් ප‍්‍රකාශකයා නෙත් නිවුස් වෙත සඳහන් කළා.,,අත්අඩංගුවට ගැනුණු සැකකාර වෛද්‍යවරයා සිසේරියන් සැත්කම් 8,000ක් පමණ සිදු කර ඇති බවයි කුරුණෑගල ශික්ෂණ රෝහලේ අධ්‍යක්‍ෂ වෛද්‍ය සරත් වීරබණ්ඩාර ඊයේ (25) ප‍්‍රකාශ කළේ. මේ වනවිට එම සැකකාර වෛද්‍යවරයා අපරාධ පරීක්ෂණ දෙපාර්තමේන්තුව භාරයේ රඳවා ගෙන ප‍්‍රශ්ණ කිරීම් සිදු කරනවා."}
{"title":"අත්අඩංගුවට ගත් වෛද්‍යවරයා ගැන ඇමතිවරයෙක් ජනපතිගෙන් ඉල්ලීමක් කරයි","authors":["හේරත් ඒකනායක","සජිත් තිලකරත්න"],"date":{"year":"2019","month":"05","date":"26"},"views":"6623","content":"සැකසහිත ආකාරයට වත්කම් උපයා ගැනීමක් සම්බන්ධයෙන් අත්අඩංගුවට ගැනුණු කුරුණෑගල ශික්ෂණ රෝහලේ ප‍්‍රසව හා නාරිවේද වෛද්‍ය සෙයිගු සියාබ්දීන් මොහොමඞ් සාෆි නමැත්තා පරීක්ෂණ සිදු කර මුදා හරින්නැයි අමාත්‍ය එම්. එච්. ඒ. හලීම් ජනාධිපතිවරයාගෙන් ඉල්ලීමක් කර තිබෙනවා.,,ඒ, මුස්ලිම් මැති ඇමතිවරු පිරිසක් ඊයේ (25) පස්වරුවේ ජනාධිපති නිල නිවසේදී ජනාධිපති මෛතී‍්‍රපාල සිිරිසේන මහතා හමුවූ අවස්ථාවේදීයි. ,,,,ඉකුත් දා සිදු කෙරුණූ සෝදිසි මෙහෙයුම්වලදී නිවෙස්වලින් සොයා ගත් අරාබි අකුරු සහිත පොත්වල ඇතුළත් කරුණු පිළිබඳ පැහැදිළි කිරීමට අරාබි භාෂාව ප‍්‍රගුණ කළ පිරිසක් පොලීසියේ සහයට ලබා දිය හැකි බව තමන් ජනාධිපතිවරයා වෙත සඳහන් කළ බව ද අමාත්‍යවරයා මෙහිදී සඳහන් කළා. ,,මුස්ලිම් ගුරුවරියන් සහ රාජ්‍ය නිලධාරීන් පාසල් සහ සේවා ස්ථානවලට පැමිණීමේදී ඔවුන් භාවිත කරන ඇඳුම් පිළිබඳ ගැටලූ මතුවීම සම්බන්ධයෙන් ද මුස්ලිම් මැතිඇමතිවරුන් පිරිස මෙහිදී ජනාධිපතිවරයාගේ අවධානයට යොමු කර තිබුණා. මෙම අවස්ථාවට රාවුෆ් හකීම්, රිෂාඞ් බදියුදීන් යන අමාත්‍යවරුන් මෙන්ම රාජ්‍ය අමාත්‍ය අමීර් අලී, පාර්ලිමේන්තු මන්තී‍්‍රවරුන් වන ෆයිසර් මුස්තාෆා සහ ඒ. එච්. එම්. ෆවුසි ද එක්ව සිටියා."}
{"title":"සමාජ මාධ්‍ය වාරණයේදී සමාජ ජාල වෙත පිවිසීම ගැන කළ සමීක්ෂණයේ හෙළි වූ කරුණු","authors":["දිනසේන රතුගමගේ "],"date":{"year":"2019","month":"05","date":"26"},"views":"18520","content":"පසුගිය සමයේ සමාජ මාධ්‍ය වාරණය සම්බන්ධයෙන් රජරට විශ්ව විද්‍යාලයේ බාහිර කථිකාචාර්ය මෘදුකාංග ඉංජිනේරු පැතුම් රත්නායක සමීක්ෂණයක් සිදු කර තිබෙනවා.,,ඒ සම්බන්ධයෙන් මාධ්‍ය වෙත අදහස් දක්වමින් ඔහු කියා සිටියේ පාස්කු ඉරිදා සිදු වූ සිදුවීම් සම්බන්ධයෙන් අසත්‍ය තොරතුරු ජනතාව අතරට පත්වීම වැළැක්වීමේ අරමුණින් රජය සමාජ ජාලා වාරණයකට ලක් කළත් මේ කාලය තුළදී 58% ක් පමණ VPN තාක්ෂණය ඔස්සේ සමාජ මාධ්‍ය ජාලාවලට පිවිසී ඇති බවයි.,,නමුත් සමීක්ෂණයට භාජනය  වූ අයගෙන් 95% ක්ම VPN තාක්ෂණය පිළිබඳව නිසි තොරතුරු හෝ නිසි අවබෝධයක් නොමැතිව ඊට එක්ව සිටි බවට තොරතුරු හෙළි වූ බවද රජරට විශ්ව විද්‍යාලයේ බාහිර කථිකාචාර්ය පැතුම් රත්නායක පවසනවා. මෙහිදී  9% පමණ තම මතය සහ භාවිතය පිළිබඳ අදහස් ප්‍රකාශ කිරීමෙන් වැළකී සිට තිබෙනවා. ,,ඇතැම් පිරිසක් VPN තාක්ෂණය තම ජංගම දුරකතනවලට භාගත කිරීම සඳහා දුරකතන අලෙවි සැල්වලට මුදල් ගෙවා (රුපියල් 100 ක් වැනි මුදලක්)  තිබූ බවද සදහන් කළා.,,සමීක්ෂණය පිළිබඳව තව දුරටත් අදහස් දැක් වූ පැතුම් රත්නායක කියා සිටියේ ශ්‍රී ලංකාවේ සමාජ මාධ්‍ය වාරණයක් සිදුවූ ප්‍රථම අවස්ථාව ලෙස බොහෝ දෙනාගේ අවධානය යොමු වූයේ 2018 දිගන ප්‍රදේශයේ සිදුවීමෙන් පසු රජය විසින් කළ වාරණය බවයි. ,,ඇතැම් උපකාරක පංති ගුරුවරුන් තම විෂය කරුණු ඉගැන්වීම වෙනුවට සිසුන්ට VPN සහ ඒවා ස්ථාපිත කරගන්නා ආකාරය ඉගැන්වූ බවටද මෙම සමීක්ෂණයේදී තොරතුරු අනාවරණය වී තිබෙනවා.,,අනුරාධපුර නගරයේ උපකාරක පංති සඳහා සහභාගී වන සිසුන් සහ නගරයේ ගැවසෙන තරුණ තරුණියන් 250 කට අධික ප්‍රමාණයක් සහභාගී කරගන මෙම සමීක්ෂණය සිදු කර තිබෙනවා."}
{"title":"ඥාණසාර හිමිගේ ප‍්‍රධානත්වයෙන් අධිෂ්ඨාන පූජාවක් අද","authors":["කසුන් කැළුම්","සජිත් තිලකරත්න"],"date":{"year":"2019","month":"05","date":"26"},"views":"2337","content":"ජනාධිපති සමාව ලැබ නිදහස ලැබූ බොදුබල සේනා සංවිධානයේ මහ ලේකම් පුජ්‍ය ගලගොඩඅත්තේ ඥාණසාර හිමියන්ගේ ප‍්‍රධානත්වයෙන් අධිෂ්ඨාන පූජාවක් මහනුවර ශ‍්‍රී දළදා මාලිගාව අභියසදී අද (26) පැවැත්වෙනවා. ,,ඒ පිළිබඳ අදහස් දැක්වූ එම සංවිධානයේ ජාතික සංවිධායක පූජ්‍ය විතාරන්දෙණියේ නන්ද හිමියන් කියා සිටියේ අද සවස මෙම අධිෂ්ඨාන පූජාව පැවැත්වෙන බවයි."}
{"title":"පළමු පුහුණු තරග එංගන්තය සහ ඉන්දියාව පරදී","authors":["කසුන් කැළුම්"],"date":{"year":"2019","month":"05","date":"26"},"views":"2304","content":"ලෝක කුසලාන කි‍්‍රකට් තරගාවලියේ පළමු පුහුණු තරග සත්කාර එංගන්තය සහ ඉන්දියාව ඊයේ (25) පරාජයට පත්වුණා.,,එම කණ්ඩායම් 02 මෙවර ලෝක කුසලාන කි‍්‍රකට් තරගාවලිය ජයගනු ඇති බවටයි බොහෝ විචාරකයින් අනාවැකි පළ කළේ.,,ඊයේ පැවැති පුහුණු තරගයෙන් ඉන්දීය කණ්ඩායම, නවසීලන්ත කණ්ඩායම හමුවේ කඩුළු 06කින් පරාජයට පත්වුණා. ලන්ඩන්හි පැවැති මෙම තරගයේ පළමුවෙන් පන්දුවට පහරදුන් ඉන්දීය කණ්ඩායම පන්දුවාර 39 යි පන්දු 02ක් අවසානයේ සියල්ලන් දැවී රැස් කර ගත්තේ ලකුණු 179ක් පමණයි. ඉන්දීය ඉනිමේ මුල් කඩුළු 07 ලකුණු 91ක් තුල බිඳ දැමීමට නවසීලන්ත පන්දු යවන්නන් මෙහිදී සමත්වුණා. ලකුණු 180ක ජයග‍්‍රාහී ඉලක්කයක් හඹා ගිය නවසීලන්ත කණ්ඩායම 38වන පන්දුවාරයේදී කඩුළු 04ක් පමණක් දැවී එම සීමාව පසු කර යමින් තරගයේ ජය වාර්තා කළා. ,,මේ අතර සත්කාරක එංගලන්තය සමග පැවැති පුහුණු තරගය ඕස්ටේ‍්‍රලියානු කණ්ඩායම ජය ගත්තේ ලකුණු 12කින්. සදම්ප්ටන්හි පැවැති මෙම තරගයේ පළමුවෙන් පන්දුවට පහරදුන් ඕස්ටේ‍්‍රලියානු කණ්ඩායම නියමිත පන්දුවාර 50දී ලකුණු 297ක් රැස් කිරීමට සමත් වුණා.,,එම ඉලක්කය හඹා ගිය එංගලන්ත කණ්ඩායමට පන්දුවාර 49 යි පන්දු 03ක් අවසානයේ සියල්ලන් දැවී රැස් කර ගැනීමට හැකිවූයේ ලකුණු 285ක් පමණයි. තාවකාලික තරග තහනමකට ලක්ව සිට යළි පිටියට පිවිසි ඕස්ටේ‍්‍රලියානු පිතිකරු ස්ටීවන් ස්මිත් මෙම තරගයේදී ලකුණු 116ක් රැස් කිරීම කැපී පෙනුණා."}
{"title":"සැකකාර වෛද්‍යවරයාගේ ව්‍යාපාර ගැනත් හෙළිවේ","authors":["හේමන්ත කහවලගේ","සජිත් තිලකරත්න"],"date":{"year":"2019","month":"05","date":"26"},"views":"4984","content":"සැකසහිත ආකාරයට වත්කම් උපයා ගැනීමක් සම්බන්ධයෙන් අත්අඩංගුවට ගැනුණු කුරුණෑගල ශික්ෂණ රෝහලේ ප‍්‍රසව හා නාරිවේද වෛද්‍ය සෙයිගු සියාබ්දීන් මොහොමඞ් සාෆි නමැත්තා සිදු කළ ව්‍යාපාරික කටයුතු සම්බන්ධයෙන් ද තොරතුරු අනාවරණ වී තිබෙනවා.  ,,ඔහු විදේශ රැකියා නියෝජිත ආයතන හරහා විදෙස් ගතවන පුද්ගලයින්ට වෛද්‍ය සහතික ලබා දී ඇති බවටයි තොරතුරු වාර්තා වී ඇත්තේ. ඔහුට අයත් වෛද්‍ය මධ්‍යස්ථානයක එම කටයුතු සිදු කර තිබෙනවා.,,එමෙන්ම සැකකාර වෛද්‍යවරයා කොන්ත‍්‍රාත් පදනම මත මාර්ග ඉදිකිරීම් සහ නඩත්තුව ද සිදු කර ඇති බවයි වාර්තා වන්නේ. ,,සැකකාර වෛද්‍යවරයා ඉකුත් පාර්ලිමේන්තු මැතිවරණයේදී අමාත්‍ය රිෂාඞ් බදියුදීන්ගේ නායකත්වයෙන් යුත් සමස්ත ලංකා මුස්ලිම් කොංග‍්‍රසය නියෝජනය කරමින් එක්සත් ජාතික පක්ෂයෙන් කුරුණෑගල දිස්ති‍්‍රක්කයට තරග කළ අපේක්ෂකයෙකු බවයි සමාජ මාධ්‍යවල දැක්වුණේ.,,ඔහු එම මැතිවරණයට ඉදිරිපත් වීම නිසා රාජ්‍ය සේවයෙන් ද ඉවත් වූ අතර පසුව විශේෂ කැබිනට් පති‍්‍රකාවක් හරහා නැවත වෛද්‍යවරයෙකු ලෙස කටයුතු කිරීමට ද ඔහුට අවස්ථාව හිමිවූ බව ද එම වාර්තාවල දැක්වෙනවා. ,,මේ පිළිබඳ සුරකිමු ශ‍්‍රී ලංකා සංවිධානයේ සභාපති පූජ්‍ය පාහියංගල ආනන්ද සාගර හිමියන් නෙත් නිවුස් වෙත අදහස් පළ කළා."}
{"title":"සැකකාර වෛද්‍යවරයා ගැන රජයේ වෛද්‍ය නිලධාරීන්ගේ සංගමයත් පරීක්ෂණයක් අරඹයි","authors":["කසුන් කැළුම්","සජිත් තිලකරත්න"],"date":{"year":"2019","month":"05","date":"26"},"views":"2124","content":"සැකපිට අත්අඩංගුවට ගැනුණු කුරුණෑගල ශික්ෂණ රෝහලේ ප‍්‍රසව හා නාරිවේද වෛද්‍ය සෙයිගු සියාබ්දීන් මොහොමඞ් සාෆි නමැත්තා පිළිබඳ රජයේ වෛද්‍ය නිලධාරීන්ගේ සංගමය ද පරීක්ෂණයක් ආරම්භ කර තිබෙනවා. ,,ඒ සඳහා ප‍්‍රසව හා නාරිවේද විශේෂඥ වෛද්‍යවරයෙකුගේ ප‍්‍රධානත්වයෙන් කමිටුවක් ද පත් කර ඇති බවයි රජයේ වෛද්‍ය නිලධාරීන්ගේ සංගමයේ මාධ්‍ය ප‍්‍රකාශක වෛද්‍ය සමන්ත ආනන්ද නෙත් නිවුස් වෙත පැවසුවේ."}
{"title":"මතභේදයට ලක්ව ඇති වන්ද්‍යාකරණ සැත්කම් ගැන විශේෂඥ වෛද්‍යවරයෙකුගෙන් විශේෂ පැහැදිළි කිරීමක්","authors":["සජිත් තිලකරත්න"],"date":{"year":"2019","month":"05","date":"26"},"views":"10234","content":"සිසේරියන් සැත්කමක් අතරතුර මවක් නොදැනුවත්ව වන්ද්‍යාකරණය කිරීමකට ලක් කළ හැකිද? යන්න බොහෝ දෙනාගේ කතාබහට ලක්ව තිබෙනවා. මේ පිළිබඳ වැඩි අවධානයක් යොමුවූයේ සැකසහිත ආකාරයට වත්කම් උපයා ගැනීමක් සම්බන්ධයෙන් කුරුණෑගල ශික්ෂණ රෝහලේ ප‍්‍රසව හා නාරිවේද වෛද්‍යවරයෙකු වන සෙයිගු සියාබ්දීන් මොහොමඞ් සාෆි නමැත්තා සැකපිට අත්අඩංගුවට ගැනීමත් සමගයි.,,අදාළ වෛද්‍යවරයා සීසේරියන් සැත්කම් 8,000ක් පමණ සිදු කර ඇති බව කුරුණෑගල ශික්ෂණ රෝහල් අධ්‍යක්‍ෂ වෛද්‍ය සරත් වීරබණ්ඩාර ඊයේ (25) ප‍්‍රකාශ කළා. කෙසේවෙතත්, එම සැත්කම් අතරතුර මවකට එල්. ආර්. ටී. (LRT) හෙවත් වන්ද්‍යාකරණ සැත්කමක් සිදු කළ හැකිද?,,ඒ පිළිබඳ කරුණු පැහැදිළි කරන ගාල්ල මහමෝදර ශික්ෂණ රෝහලේ ප‍්‍රසව හා නාරිවේද විශේෂඥ වෛද්‍ය සාරද කන්නන්ගර කියා සිටියේ සෑම සිසේරියන් සැත්කමක්ම සිදුවිය යුත්තේ ප්‍රසව හා නාරිවේද විශේෂඥ වෛද්‍යවරයෙකුගේ අධීක්ෂණය යටතේ බවයි.    ,,,,කාන්තාවක් පූර්ණ වන්ද්‍යාකරණයකට ලක් කළ හැක්කේ කෙසේද? ඒ පිළිබඳව ද වෛද්‍ය සාරද කන්නන්ගර විස්තර කළා. ,,\"සිසේරියන් සැත්කමක් කිරීම නිසා තිබෙන අවස්ථාවකදී දැනුවත්ව හෝ නොදැනුවත්ව පැලෝපීය නාලවලට යම්කිසි හානියක් වුණොත් දරු පලවල අහිමිවීමේ අවධානමක් තියෙනවා. නමුත් සම්පූර්ණ වන්ද්‍යාකරණයට ලක් කිරීමට නම් ඒ නාල ගැට ගහන්නට ඕනේ. \",, ,යම් සැත්කමක් අතරතුර රෝගියෙකුගේ අනුදැනුමකින් තොරව වෙනත් සැත්කමක් සිදු කළ හැකිද? ඒ පිළිබඳව ද ඔහු මෙලෙස කරුණු දැක්වුවා. ,,,,පැලෝපීය නාල අවහිර විය හැකිි වෙනත් අවස්ථා සහ එවැනි අවස්ථාවක් පරීක්ෂා කර ගත හැකි ආකාරය සම්බන්ධයෙන් ද මෙහිදී විස්තර කෙරුණා. ,,එහිදී සඳහන් කෙරුණේ \"අදාළ සැත්කමකින් පසු  මවට යළිත් දරුවන් නොමැතිවීමක් ගැන සැකයක් පවතින්නේ නම් පැලෝපීය නාලවල අවහිරයක් තියෙනවාද කියලා හොයා ගන්න පරීක්ෂණයකට යොමු කරන්න පුළුවන්. \" යනුවෙනි.,,,,කෙසේවෙතත්, කුරුණෑගල ශික්ෂණ රෝහලේ රෝහල් අධ්‍යක්‍ෂ වෛද්‍ය සරත් වීරබණ්ඩාර ඊයේ (25) ප‍්‍රකාශ කළේ අත්අඩංගුවට ගැනුණු සැකකාර වෛද්‍යවරයා සම්බන්ධයෙන් පැමිණිලි කිහිපයක් ද ලැබී ඇති බවයි.,,සීසේරියන් සැත්කම් අතරතුර සැකකාර වෛද්‍යවරයාගෙන් අක‍්‍රමිකතාවක් සිදුව ඇත්නම් ඔහු සිදු කළ එම සැත්කම්වල තොරතුරු ඇසුරෙන් එහි සත්‍ය අසත්‍යතාව සොයා බැලිය හැකි බවයි කුරුණෑගල ශික්ෂණ රෝහලේ අධ්‍යක්‍ෂ වෛද්‍යවරයා පැවසුවේ.,,සැකපිට අත්අඩංගුවට ගැනුණු සැකකාර වෛද්‍යවරයා සිදු කළ සීසේරියන් සහ නාරිවේද සැත්කම්වලින් තමන්ට කිසියම් ශාරීරික හානියක් සිදුවී ඇති කාන්තාවන් සිටීනම් ඒ පිළිබඳ තොරතුරු දැනුම් දෙන ලෙස ද මෙහිදී ඉල්ලීමක් කෙරුණා."}
{"title":"කතෝලික රදගුරු මණ්ඩලය අද විශේෂ යැදුම් දිනයක් ලෙස නම් කරයි","authors":["කසුන් කැළුම්","සජිත් තිලකරත්න"],"date":{"year":"2019","month":"05","date":"26"},"views":"1253","content":"පාස්කු ඉරිදා එල්ල වූ ත‍්‍රස්ත ප‍්‍රහාරයෙන් දිවි අහිමිවූ සහ තුවාල ලැබූවන් වෙනුවෙන් විශේෂ යැදුම් දිනයක් ලෙස අද (26) ප‍්‍රකාශයට පත් කර තිබෙනවා. ,,ඒ, කතෝලික රදගුරු මණ්ඩලය විසින්.,,ඒ අනුව අද දිනයේදී පවුල් වශයෙන් ජප මාලය උච්ඡාරණය කරමින් සහ රට වෙනුවෙන් දේව මාතාවන්ට පුරුදු ලෙස යදින යාඥාව උච්ඡාරණය කරන ලෙසයි මෙහිදී කතෝලික බැතිමතුන්ගෙන් ඉල්ලීමක් කෙරුණේ.,,කතෝලික දේවස්ථානවල අද පැවැත්වෙන දේව මෙහෙය අවස්ථාවේදී පාස්කු ප‍්‍රහාරයෙන් මියගිය සහ තුවාල ලැබූවන් වෙනුවෙන් හා ඔවුන්ගේ පවුල්වල සාමාජිකයින් වෙනුවෙන් යාඥා කරමින් අද දිනය ගත කරන ලෙස ද මෙහෙදී ඉල්ලීමක් කෙරුණා. ,,මෙහි ප‍්‍රධාන දේවමෙහෙය බොරැල්ල සියලූ සාන්තුවරුන්ගේ දේවස්ථානයේදී අද පැවැත්වෙන්නේ කොළඹ අගරදගුරු අතිඋතුම් මැල්කම් රංජිත් කාදිනල් හිමිපාණන්ගේ ප‍්‍රධානත්වයෙන්."}
{"title":"අසාද් සාලිගේ ප්‍රකාශයකට පක්ෂ විපක්ෂව විරෝධය","authors":["කසුන් කැළුම් "],"date":{"year":"2019","month":"05","date":"25"},"views":"3370","content":"මුස්ලිම් දේවස්ථාන සෝදිසි කිරීම සඳහා සුනඛයින් යොදා ගැනීමට එරෙහිව බස්නාහිර පළාත් ආණ්ඩුකාර අසාද් සාලි ඊයේ සිදු කළ ප්‍රකාශයට පාර්ලිමේන්තු මන්ත්‍රී ප්‍රසන්න රණතුංග අද (25) මෙලෙස ප්‍රතිචාර දැක්වුවා. ඒ මාධ්‍ය වෙත අදහස් දක්වමින්. ,,,,එක්සත් ජාතික පක්ෂ පාර්ලිමේන්තු මන්ත්‍රී එස් එම් මරික්කාර් ද මේ සම්බන්ධයෙන් අදහස් පළ කළා.,,,,එක්සත් ජනතා නිදහස් සන්ධාන පාර්ලිමේන්තු මන්ත්‍රී පියල් නිශාන්ත ද බස්නාහිර පළාත් ආණ්ඩුකාර අසාද් සාලිගේ එම ප්‍රකාශය සම්බන්ධයෙන් මෙලෙස අදහස් පළ කළා.,,,,කොළඹ මහ නගර සභාවේ නගරාධිපති රෝසි සේනානායක පැවසුවේ ත්‍රස්තවාදීන්ට සහය පළ කළ සියලුදෙනාට දඬුවම් ලබා දිය යුතු බවයි."}
{"title":"යුද හමුදාව සහ පොලීසිය සිදු කළ ඒකාබද්ධ මෙහෙයුමකින් පුද්ගලයින් 24 දෙනෙකු අත්අඩංගුවට","authors":["හේමන්ත කහවලගේ"],"date":{"year":"2019","month":"05","date":"25"},"views":"2041","content":"දිවයිනේ ප්‍රදේශ කිහිපයක යුද හමුදාව සහ පොලීසිය ඒකාබද්ධව අද සිදු කළ සෝදිසි මෙහෙයුමකදී පුද්ගලයින් 24දෙනෙකු අත්අඩංගුවට ගෙන තිබෙනවා. යුද හමුදාව ප්‍රකාශ කළේ කොළඹ, ගම්පහ, කලුතර, පුත්තලම සහ කුරුණෑගල යන දිස්ත්‍රික්කවල මෙම සෝදිසි මෙහෙයුම් ක්‍රියාත්මක කළ බවයි.,,පාස්කු ඉරිදා ප්‍රහාරය මෙහෙයවූ බව කියන සහරාන් හෂිම්ගේ ඡායාරූප සහ එවැනි ඡායාරූප ඇතුළත් සී ඩී තැටි ළග තබාගත් බව කියන පුද්ගලයින් 09දෙනෙකු දුම්මලසූරිය සහ මාදම්පේ ප්‍රදේශවල සිදුකළ සෝදිසි මෙහෙයුම්වලදී අත්අඩංගුවට ගෙන තිබෙනවා. මේ අතර එf`ඞ්රමුල්ල ප්‍රදේශයේ සිදු කළ සෝදිසි මෙහෙයුමකදී ද පුද්ගලයින් 11දෙනෙකු අත්අඩංගුවට ගෙන තිබුණා. ඔවුන් සතුව තිබී අනන්‍යතාව තහවුරු කළ නොහැකි ජාතික හැඳුනුම්පත් සහ විදෙස් ගමන් බලපත්‍ර 80ක් සොයා ගත් බවයි යුද හමුදාව පැවසුවේ."}
{"title":"පාස්කු ප්‍රහාරයට සම්බන්ධ වුවන් කෙටි කලකින් අත්අඩංගුවට ගන්න හැකි වුනා - අගමැති කියයි ","authors":["සජිත් තිලකරත්න"],"date":{"year":"2019","month":"05","date":"25"},"views":"1080","content":"පාස්කු ඉරිදා ප්‍රහාරයට සම්බන්ධ පුද්ගලයින් කෙටි කලකදී අත්අඩංගුවට ගැනීමට මෙරට ආරක්ෂක අංශ සමත්වීම සම්බන්ධයෙන් විදේශ බුද්ධි සේවාවලද පැසසුමට ලක්ව ඇති බව අග්‍රාමාත්‍ය රනිල් වික්‍රමසිංහ මහතා පවසනවා. ඔහු මේ බව සඳහන් කළේ අද (25) පෙරවරුවේ අරලියගහ මන්දිරයේදී සිවිල් සමාජ සහ වෘත්තීය සමිති නියෝජිතයින් පිරිසක් හමුවූ අවස්ථාවේදීයි."}
{"title":"නෙත් එෆ් එම් “ජෛව විවිධත්ව මංපෙත” පළමු අදියර හෙට ඇරඹේ ","authors":["සුරේෂ් විජයරංගන"],"date":{"year":"2019","month":"05","date":"25"},"views":"1081","content":"නෙත් එෆ් එම් “ජෛව විවිධත්ව මංපෙත” පළමු අදියර හෙට (26) උදෑසන පිටබැද්දර ප්‍රාදේශීය ලේකම් කොට්ඨාශයේ මොරවක අලපලාදෙණිය රඹුකන ග්‍රාමයේදී ආරම්භ වනවා. නෙත් එෆ් එම් ශ්‍රාවකයින්ගේ දායකත්වයෙන් මෙරට මාධ්‍ය ආයතනයක් මගින් පළමු වරට ඉදිකෙරෙන මිනිසා අතින් නිර්මාණය කෙරෙන වනාන්තර කොරිඩෝව ද මෙයයි.,,“දිරිය නෙත්” සමාජ සත්කාරක ව්‍යාපෘතිය යටතේ ක්‍රියාත්මක මෙම වැඩසටහන සඳහා වැසි වනාන්තර සුරැකීමේ අන්තර්ජාතිකය ද අත්වැල් බැඳගෙන සිටිනවා. ,,පළමු අදියර යටතේ පැළ 3,000ක් රෝපණය කිරීමට නියමිතයි. මෙම ව්‍යාපෘතිය පිළිබඳ වැඩිදුර තොරතුරු 072 7 372 372 දුරකතන අංකය ඇමතීමෙන් ලබා ගත හැකියි."}
{"title":" ඇමති බදුර්දින්ට එරෙහි විශ්වාසභංග යෝජනාව ක්‍රියාත්මක නොවන්නේ නම් ජනතාව සමග අරගල කරනවා - රතන හිමියන් ","authors":["කසුන් කැළුම්"],"date":{"year":"2019","month":"05","date":"25"},"views":"1675","content":"අමාත්‍ය රිෂාඞ් බදියුදීන්ට එරෙහි විශ්වාසභංග යෝජනාව ක්‍රියාත්මක නොවන්නේ නම් ඊට එරෙහිව ජනතාව සමග එක්ව අරගලයක් සිදු කරන බව පාර්ලිමේන්තු මන්ත්‍රී පූජ්‍ය අතුරලියේ රතන හිමියන් පවසනවා. පසුගියදා එළිදැක්වූ “පංචවිධ ප්‍රතිපත්තිය” ක්‍රියාවට නැංවීම පිළිබඳ සාකච්ඡා කිරීම සඳහා කොළඹ අගරදගුරු අතිඋතුම් මැල්කම් කාදිනල් රංජිත් හිමිපාණන් හමුවීමෙන් අනතුරුව මාධ්‍ය වෙත අදහස් දක්වමින් උන්වහන්සේ මේ බව සඳහන් කළා. ,,,,කොළඹ අගරදගුරු අතිඋතුම් මැල්කම් කාදිනල් රංජිත් හිමිපාණන් සමග පැවැති සාකච්ඡාවේදී අවධානය යොමු කෙරුණු කරුණු පිළිබඳව ද මෙහිදී පැහැදිළි කෙරුණා."}
{"title":"තෙරේසා ගෙන් හිස්වන පුටුවල් පංච පුද්ගල සටනක් ","authors":["පවිත්‍රා මදුහර්ෂනි - විදෙස් මාධ්‍ය ඇසුරෙන්"],"date":{"year":"2019","month":"05","date":"25"},"views":"1468","content":"බ්‍රිතාන්‍ය අග්‍රාමාත්‍යධූරය සඳහා මේවනවිට පංච පුද්ගල ආරම්භ වී තිබෙනවා. විදෙස් වාර්තා පවසන්නේ අග්‍රාමාත්‍යධූරයට හිමිකම් කියන පාලක කන්සර්වේටිව් පක්ෂයේ නායකත්වය සඳහා එම පක්ෂයේ ප්‍රභලයින් පස්දෙනෙකු මේවනවිටත් තරග බිමට පිවිස ඇති බවයි. ඒ අතර, විදේශ කටයුතු පිළිබඳ රාජ්‍ය ලේකම් ජෙරමි හන්ට්, හිටපු විදේශ ලේකම් බොරිස් ජොන්සන්, ජාත්‍යන්තර සංවර්ධන කටයුතු පිළිබඳ ලේකම් රෝරි ස්ටුවර්ට්, සෞඛ්‍ය ලේකම් මැට් හැන්කොක් මෙන්ම පාර්ලිමේන්තු මන්ත්‍රිනී ඒස්තර් මැක්වේ ද වනවා. කන්සර්වේටිව් පක්ෂයේ නායකත්වයට මෙන්ම අග්‍රාමාත්‍යධූරය සඳහා ද තරග වදින මොවුන් බ්‍රෙක්සිට් ක්‍රියාවලිය සම්බන්ධයෙන් ප්‍රභල මතගැටුම් ඇති කර ගෙන සිටින බවයි විදෙස් මාධ්‍ය පැවසුවේ. ,,ඒ අනුව, බ්‍රිතාන්‍ය යුරෝපයෙන් ඉවත් වීමේ ක්‍රියාවලිය හෙවත් “බ්‍රෙක්සිට්” ක්‍රියාවලියේදී දෙපාර්ශවය විසින් ගනුදෙනු හෝ එකගතාවන්ට එළඹිය යුතු බව ඇතැමෙක් ප්‍රකාශ කරන අතර අනෙක් තරගකරුවන් පවසන්නේ එකගතාවන්ගෙන් තොරව යුරෝපා සංගමයෙන් සමුගත යුතු බවයි.,,කෙසේවෙතත් බ්‍රෙක්සිට් ක්‍රියාවලියට අනුව එළඹෙන ඔක්තෝම්බර් මස 31වනදා බ්‍රිතාන්‍ය, යුරෝපා සංගමයෙන් ඉවත් විය යුතු වනවා. ඊට අදාළව අග්‍රාමාත්‍ය තෙරේසා මේ විසින් අවස්ථා 02කදී බි්‍රතාන්‍ය පාර්ලිමේන්තුවට යෝජනා ගෙන ආවා. ,,එම අවස්ථා දෙකේදීම අදාළ යෝජනාවන් පරාජය වීම හමුවේයි සිය ධුරයෙන් ඉල්ලා අස්වීමට තීරණය කිරීමට තෙරේසා මේට සිදුවූයේ. කෙසේවෙතත් නව නායකයෙකු තෝරා ගෙන නව අග්‍රාමාත්‍යවරයෙකු නිර්මාණය කරනවා වෙනුවට, ජනතාව පිළිබඳ සිතා කඩිනමින් මහමැතිවරණයකට යොමු වන වීමට පාලක කන්සර්වේටිව් පක්ෂය කටයුතු කළ යුතු බව ප්‍රධාන විපක්ෂය වන කම්කරු පක්ෂය අවධාරණය කළා."}
{"title":"කුරුණෑගල සැකකාර වෛද්‍යවරයා CIDය භාරයට -  තවත් රෝහල්වල සේවය කළ බවටත් තොරතුරු","authors":["හේමන්ත කහවලගේ "," මොහොමඞ් ෆසාල්"],"date":{"year":"2019","month":"05","date":"25"},"views":"3073","content":"සැකසහිත ආකාරයට වත්කම් උපයා ගැනීමක් සම්බන්ධයෙන් කුරුණෑගලදී අත්අඩංගුවට ගැනුණු වෛද්‍ය සෙයිගු සියාබ්දීන් මොහොමඞ් සාෆි නමැත්තා වැඩිදුර ප්‍රශ්ණ කිරීම සඳහා අපරාධ පරීක්ෂණ දෙපාර්තමේන්තුව වෙත භාර දී තිබෙනවා. සැකකාර වෛද්‍යවරයා කුරුණෑගල රෝහලේ ප්‍රසව හා නාරිවේද වෛද්‍යවරයෙකු ලෙස කටයුතු කළ අයෙකු බවයි එම රෝහලේ අධ්‍යක්‍ෂ වෛද්‍ය සරත් වීරබණ්ඩාර පැවසුවේ. සැකකාර වෛද්‍යවරයාට එරෙහිව මේවනවිට පැමිණිල්ලක් ද ලැබී ඇති බවයි රෝහලේ අධ්‍යක්‍ෂවරයා අද (25) මාධ්‍ය හමුවක් කැඳවමින් සඳහන් කළේ. ,,,,එම වෛද්‍යවරයා කුරුණෑගල රෝහලේ සේවය කිරීමට පෙර තවත් රෝහල් කිහිපයක සේවය කර ඇති බවයි මෙහිදී ප්‍රකාශ කෙරුණේ. ඔහුගෙන් යම් අක්‍රමිකතාවක් සිදුව ඇත්නම් මේ දක්වා එම වෛද්‍යවරයා සිදු කළ සීසේරියන් සැත්කම් පිළිබඳ තොරතුරු ඇසුරෙන් එහි සත්‍ය, අසත්‍යතාව සොයා බැලිය හැකි බවයි කුරුණෑගල රෝහලේ අධ්‍යක්‍ෂ වෛද්‍ය සරත් වීරබණ්ඩාර පැවසුවේ.,,,,සැකකාර වෛද්‍යවරයාට එරෙහිව ලැබුණු පැමිණිලි සම්බන්ධයෙන් ද විස්තර කෙරුණා. ,,,,අත්අඩංගුවට ගැනුණු මෙම වෛද්‍යවරයා සිදු කළ සීසේරියන් සහ නාරිවේද සැත්කම්වලින් තමන්ට කිසියම් ශාරීරික හානියක් සිදුවුයේයැයි සැකකරන කාන්තාවන් සිටීනම් ඒ පිළිබඳ තොරතුරු දැනුම් දෙන ලෙසයි  කුරුණෑගල රෝහල් අධ්‍යක්‍ෂවරයා මෙහිදී ඉල්ලීමක් කළේ. ,,මේ අතර සැකකාර වෛද්‍යවරයා ඉකුත් මහමැතිවරණයේදී එක්සත් ජාතික පක්ෂයෙන් කුරුණෑගල දිස්ත්‍රික්කයට තරග කළ අයෙකු බව ද සමාජ ජාල ඔස්සේ වාර්තා පළ වනවා. කෙසේවෙතත් මේ සම්බන්ධයෙන් එක්සත් ජාතික පක්ෂය මෙතෙක් ප්‍රකාශයක් සිදු කර නැහැ."}
{"title":"චීනය ලංකාවට පනවා තිබු සංචාරක තහනම ඉවත් කරයි ","authors":["දිනුක් හේවාවිතාරණ"],"date":{"year":"2019","month":"05","date":"25"},"views":"1796","content":"පාස්කු ඉරිදා සිදුවූ බෝම්බ ප්‍රහාර මාලාවෙන් පසූ මෙරට සංචාරය කිරීම සම්බන්ධයෙන් පනවා තිබු තහනම ඉවත් කිරීමට චීනය තීරණය කර තිබෙනවා. ඒ අද (25) සංචාරක හා ක්‍රිස්තියානි කටයුතු අමාත්‍ය ජෝන් අමරතුංග හා චීන තානාපතිවරයා අතර පැවති සාකච්ජාවකින් අනතුරුවයි.,,පාස්කු බෝම්බ ප්‍රහාරයෙන් පසුව මෙරට සංචාරක කේෂ්ත්‍රයට දැඩි බලපෑමක් එල්ලවූ අතර ජනාධිපතිවරයා සහ අගමැතිවරයා ඉකුත් දා මෙරට සිටින විදෙස් තානාපතිවරුන් කැඳවා ශ්‍රී ලංකාවේ තත්ත්වය යහපත් අතට හැරී ඇති බැවින් පනවා ඇති සංචාරක තහනම ඉවත් කරන ලෙසටද ඉල්ලීමක් කරනු ලැබුවා."}
{"title":"ඇමති රිෂාඞ්ගෙන් FCIDයට පැය පහමාරක ප්‍රකාශයක්","authors":["කසුන් කැළුම් "],"date":{"year":"2019","month":"05","date":"25"},"views":"3888","content":"අමාත්‍ය රිෂාඞ් බදියුදීන් පොලිස් මූල්‍ය අපරාධ කොට්ඨාශය වෙත අද (25) ප්‍රකාශයක් ලබා දුන්නා. ඒ 2014 සහ 2015 යන කාලසීමාවේදී ලක් සතොස ආයතනයට සහල් මෙටි්‍රක් ටොන් දෙලක්ෂ 57,000ක් ආනයනය කිරීමේදී සිදුවූ බව කියන මූල්‍ය අක්‍රමිකතාවක් සම්බන්ධයෙන්. පෙරවරු 10ට පමණ පොලිස් මූල්‍ය අපරාධ කොට්ඨාශයට පැමිණි අමාත්‍ය රිෂාඞ් බදියුදීන් පස්වරු 04 යි 30ට පමණ ඉන් පිටව ගිය බවයි පොලිස් මාධ්‍ය ප්‍රකාශක කාර්යාලය පැවසුවේ. ,,එහිදී ඔහුගෙන් අදාළ සිද්ධිය පිළිබඳ පැය පහමාරක කාලයක් ප්‍රකාශ සටහන් කර ගත් බව ද මෙහිදී ප්‍රකාශ කෙරුණා. ප්‍රකාශය ලබා දීමෙන් පසු පොලිස් මූල්‍ය අපරාධ කොට්ඨාශයෙන් පිටතට පැමිණි අමාත්‍ය රිෂාඞ් බදියුදීන්ගෙන් මාධ්‍යවේදීන් මෙලෙස ප්‍රශ්ණ කළා. ,, ,, ,,................................................,,අමාත්‍ය රිෂාඞ් බදියුදීන් FCIDය හමුවට,,(25-05-2019 15:52),,අමාත්‍ය රිෂාඞ් බදියුදීන් අද (25) පෙරවරුවේ ප්‍රකාශයක් ලබා දීම සඳහා පොලිස් මූළ්‍ය අපරාධ කොට්ඨාශය වෙත පැමිණියා. ඒ, 2014 සහ 2015 යන කාලසීමාවේදී ලක් සතොස ආයතනයට සහල් මෙට්‍රික් ටොන් දෙලක්ෂ 57,000ක් ආනයනය කිරීමේදී සිදුවූ බව කියන මූල්‍ය අක්‍රමිකතාවක් සම්බන්ධයෙන් ප්‍රකාශයක් ලබා දීම සඳහායි. ,,ඔහුගෙන් ඒ පිළිබඳ තවදුරටත් ප්‍රශ්ණ කෙරෙන බවයි පොලිස් මාධ්‍ය ප්‍රකාශක පොලිස් අධිකාරී රුවන් ගුණසේකර නෙත් නිවුස් වෙත පැවසුවේ."}
{"title":"45 වන ජාතික මහා ක්‍රිඩා උළලේ ඇවිදීමේ තරග ජය උතුරුමැද සහ දකුණට","authors":["කසුන් කැළුම් "],"date":{"year":"2019","month":"05","date":"25"},"views":"1046","content":"45 වන ජාතික මහා ක්‍රීඩා උළෙලේ ඇවිදීමේ තරග අද (25) පෙරවරුවේ අනුරාධපුරයේදී නිමාවට පත් වුණා. එහි පිරිමි ඉසව්වේ රන් පදක්කම දිනාගත්තේ උතුරුමැද පළාත නියෝජනය කළ ඩී එම් අයි එස් එස් දුනුකාරයි. රිදී පදක්කම සහ ලෝකඩ පදක්කම බස්නාහිර පළාත නියෝජනය කළ ජී එස් චන්දික සහ නිරෝෂන් අප්පුහාමි විසින් දිනාගත්තා.,,මේ අතර මෙවර ජාතික මහා ක්‍රීඩා උළෙලේ ඇවිදීමේ කාන්තා තරග ඉසව්වේ රන්, රිදී සහ ලෝකඩ පදක්කම් ත්‍රිත්වයම දකුණු පළාත විසින් දිනාගැනීම කැපී පෙනුනා. පිළිවෙලින් එම පදක්කම් දිනාගත්තේ පී බී ගයනි, දිනූෂා දිල්හානි සහ ලක්‍ෂ්මි කළ්‍යාණි යන ක්‍රීඩිකාවන්."}
{"title":"වඳ සැත්කම් චෝදනා ලැබූ වෛද්‍යවරයාට නීතියෙන් ගැලවීමට ඉඩ නොතබන ලෙසට ඉල්ලීමක්","authors":["හේමන්ත කහවලගේ","සජිත් තිලකරත්න"],"date":{"year":"2019","month":"05","date":"25"},"views":"4803","content":"වද සැත්කම් සිදුකළ බවට වාර්තා පළ වූ වෛද්‍යවරයා සම්බන්ධයෙන් විමර්ශනයක් සිදුකරන ලෙස සත්‍ය ගවේෂකයෝ සංවිධානයද අද පොලිස් මූලස්ථානයෙන් ඉල්ලීමක් කළා. ,,ඒ, පොලිස්පති සහන මැදිරිය වෙත පැමිණිල්ලක් ගොණු කරමින්. ඒ පිළිබද කරුණු දැක්වූ සත්‍ය ගවේෂකයෝ සංවිධානයේ කැදවුම්කරු නීතිඥ පේ‍්‍රමනාත් සී දොලවත්ත."}
{"title":"පුහුණුවේදි ආබාධයට ලක්වූ අවිශ්ක හා ඉසුරු උදාන සුවෙන්","authors":["කසුන් කැළුම්"],"date":{"year":"2019","month":"05","date":"25"},"views":"1870","content":"දකුණු අප‍්‍රිකාව සමග පැවැති පුහුණු තරගයේ දී ආබාධයකට ලක් වූ ශ‍්‍රී ලංකා ආරම්භක පිතිකරු අවිශ්ක ප‍්‍රනාන්දු සහ තුන් ඉරියව් කී‍්‍රීඩක ඉසුරු උදාන යහපත් සෞඛ්‍ය තත්ත්වයෙන් පසුවන බව නායක දිමුත් කරුණාරත්න පවසනවා. ,,ඒ අනුව ඔවුන් දෙදෙනාම දෙවන පුහුණු තරගය සදහා ක‍්‍රීඩා කරනු ඇති බවයි ඔහු සදහන් කළේ. ,,මෙවර ලෝක කුසලාන තරගාවලියට පෙර ශී‍්‍ර ලංකාව සහභාගී වන දෙවන පුහුණු තරගය ලබන 27 වනදා ඔස්ටේ‍්‍රලියාවට එරෙහිව පැවැත්වීමට නියමිතයි."}
{"title":"මුහුදෙන් ගෙනා කේරළ ගංජා ගංජා තොගයක් අත්අඩංගුවට","authors":["සමන්ත කුමාර","සජිත් තිලකරත්න"],"date":{"year":"2019","month":"05","date":"25"},"views":"1169","content":"කේරළ ගංජා කිලෝ 245 ක් මෙරටට රැගෙන එමින් සිටි සැකකරුවන් දෙදෙනෙකු උතුරු මුහුදේදී අද උදෑසන නාවික හමුදාව විසින් අත්අඩංගුවට ගනු ලැබුවා. ,,ඒ පිළිබද කරුණු දැක්වූ නාවික හමුදා මාධ්‍ය ප‍්‍රකාශක ලූතිතන් කමාන්ඩර්  ඉසුරු සූරියබණ්ඩාර.,,,,මේ අතර රුපියල් කෝටි දෙකකට අධික වටිනාකමකින් යුත් හෙරොයින් සන්තකව සිටි සැකකරුවෙකු වැල්ලවත්ත දිසා දූෂණ මර්දන ඒකකය සිදුකළ වැටලීමකදී අත්අඩංගුවට ගෙන තිබෙනවා. ඒ, ඔරුගොඩවත්ත ගුවන් පාලම අසලදීයි. ,,අත්අඩංගුවට ගැණුනු සැකකරු අංගොඩ, මහබුත්ගමුව ප‍්‍රදේශයේ පදිංචි මොහොමඞ් රහීම් මොහොමඞ් රොෂාන් නමැත්තෙක්. ඔහු සතුව තිබී හෙරොයින් කිලෝ 2 යි ග‍්‍රෑම් 24 යි මිලිග‍්‍රෑම් 150 ක් සොයාගෙන තිබෙනවා."}
{"title":"ජාතිකවාදී මෝදිගේ ජයග්‍රහණය ශ්‍රී ලංකාවට බලපාන හැටි වියතුන් පෙන්වා දෙයි","authors":["කසුන් කැලුම්"," නිශාන් ද සිල්වා"],"date":{"year":"2019","month":"05","date":"25"},"views":"4471","content":"පසුගියදා නිමාවට පත් වූ ඉන්දීය මහමැතිවරණයේ ප‍්‍රතිඵලය කලාපීය දේශපාලනයටද වැදගත් කරුණක් වනවා. එම මැතිවරණයෙන් නරේන්ද්‍ර මෝදිගේ නායකත්වයෙන් යුත් භාරතීය ජනතා පක්‍ෂයට හිමිවූ විශිෂ්ඨ ජයග‍්‍රහණයද ලොවපුරා කතාබහට ලක් වුණා. ,,මෝදිගේ ජයග‍්‍රහණය ශී‍්‍ර ලංකාවට කවර ආකාරයකින් බලපානු ඇත්දැයි නෙත් නිවුස් පාර්ශව කිහිපයකින් අදහස් විමසුවා. මේ, ශී‍්‍ර ජයවර්ධනපුර විශ්ව විද්‍යාලයේ දේශපාලන විද්‍යා අධ්‍යයනය අංශයේ ජේ්‍යෂ්ඨ කථිකාචාර්ය ආචාර්ය ශාන්ත ගම්ලත්.,,,,මෝදිගේ ජයග‍්‍රහණය ශී‍්‍ර ලංකාවට ධනාත්මක ලෙස බලපානු ඇති බවයි ආචාර්ය ශාන්ත ගම්ලත් වැඩිදුරටත් කියාසිටියේ.,,,,පේරාදෙණිය විශ්ව විද්‍යාලයේ දේශපාලන විද්‍යාව පිළිබද මහාචාර්ය උපුල් අබේරත්න ඉන්දීය මහමැතිවරණයේ ප‍්‍රතිඵලය සහ මෝදිගේ ජයග‍්‍රහණය පිළිබද පළ කළේ මෙවන් අදහසක්.,,,,මෙරට පාලකයන්ගේ විදේශ ප‍්‍රතිපත්තිය සහ කලාපීය දේශපාලනය පිළිබද තේරුම් ගන්නා ආකාරය අනුව ඉන්දීය මහමැතිවරණ ප‍්‍රතිඵලය ශී‍්‍ර ලංකාවට බලපානු ඇතැයිද මෙහිදි ප‍්‍රකාශ කෙරුණා."}
{"title":"සංචාරක ක්ෂේත්‍රයට රජයෙන් සහන","authors":["කාංචන කුමාර"," සජිත් තිලකරත්න"],"date":{"year":"2019","month":"05","date":"25"},"views":"1411","content":"සංචාරක ක්‍ෂේත‍්‍රය නැවත යථා තත්ත්වයට පත්වන තුරු සංචාරක ව්‍යාපාර ආයතන සහ එම ක්‍ෂේත‍්‍රයේ රැකියා කළ සියළු දෙනාට සහන සැලසීමට රජය කටයුතු යොදා ඇති බව අමාත්‍ය ජෝන් අමරතුංග පවසනවා. ,,ගලේවෙල, වාසලකෝට්ටේ ශාන්ත අන්තෝනි මුනිදුන්ගේ දේවස්ථානයේ පැවති උත්සවයකට එක්වෙමින් අමාත්‍යවරයා මේ බව කියාසිටියා.,,,,ඉදිරි මාස 3 ක පමණ කාලය තුළ මෙරට සංචාරක ව්‍යාපාරය යථා තත්ත්වයට පත් කිරීමට හැකිවනු ඇතැයිද අමාත්‍යවරයා එහිදී කියාසිටියා."}
{"title":"වඳ සැත්කම් චෝදනා ලැබු වෛද්‍යවරයා ගැන කුරුණෑගල රෝහල විමර්ශනයක් අරඹයි : වෛද්‍යවරයා පොලිස් අත් අඩංගුවේ","authors":["දිනුක් හේවාවිතාරණ "," ඉරේෂාන් සිරිවර්ධන"],"date":{"year":"2019","month":"05","date":"25"},"views":"6224","content":"වඳ සැත්කම් සිදුකල බවට චෝදනා එල්ලවි තිබෙන සෙයිගු සියාබ්දින් මොහොමඩ් සාෆි නම්  වෛද්‍යවරයා සම්බන්ධයෙන් විශේෂ විමර්ශනයක් ආරම්භ කර ඇති බව කුරුණෑගල රෝහලේ නියෝජ්‍ය අධ්‍යක්ෂකවරයා පවසනවා.,,ඒ එම වෛද්‍යවරයා විසින් සිදු කල සිසේරියන් සැත්කම් වලට භාජනයවු කාන්තාවන් වඳ භාවයට ලක්වු බවට නැගි ඇති චෝදනා සම්බන්ධයෙනි.,,\"ඔය කියන වෛද්‍යවරයා සිසේරියන් සැත්කම් 8000ක් පමණ සිදුකරපු බවට පිලි අරන් තියෙනවා. ඒ වගේම ඒ සැත්කම් වලින් 4000ක් විතර ඔහු වඳ සැත්කම් කලා කියලා චෝදනා එල්ල වෙලා තියෙනවා. අපි ඒ ගැන විමර්ශනයක් සිදුකරනවා. ඊට අමතරව මේ වෛද්‍යවරයා කුරුණෑගල රෝහලේදි අලුත උපන් දරුවෙක්ව වෙනත් පවුලකට ලබාදිලා තියෙනවා. ඒ දරුවා බිහිකරපු මවගේ කැමත්ත මත. හැබැයි එහෙම කරලා තියෙන්නේ දරුවගේ නම වෙනස් කරලා. අපි ඒ ගැන විමර්ශනයක් සිදුකලා. ඒ වාර්තාව මේ වෙන කොට සෞඛ්‍ය අමාත්‍යාංශයට යොමු කරලා තියෙන්නෙ\" කුරුණෑගල රෝහලේ නියෝජ්‍ය අධ්‍යක්ෂකවරයා සදහන් කර සිටියා.,,සැකකටයුතු ලෙස වත්කම් ඉපැයිමේ චෝදනාවක් සම්බන්ධයෙන් මේ වන විට මෙම වෛද්‍යවරයා කුරුණෑගල පොලිසිය විසින් අත් අඩංගුවට ගෙන තිබෙනවා."}
{"title":"ජාතියට මග කියන “අපි ජාතික බලවේගයේ”  මහා සමුළුව අති සාර්ථකව අවසන් (UPDATE)","authors":["සමන්ත කුමාර"],"date":{"year":"2019","month":"05","date":"25"},"views":"6613","content":"බෞද්ධ දර්ශනය මත පදනම්ව රට රකින සහ රට නගන අරමුණින් පිහිටුවන “අපි ජාතික බලවේගයේ ” පළමු ජාතික මහ සමුළුව නෙල්ලිගල ජාත්‍යන්තර බෞද්ධ මධ්‍යස්ථානයේදී අතිසාර්ථකව අද (25)අවසන් වුණා.,,ඒ පිළිබද තොරතුරු නෙත් විශේෂ නියෝජිත සමීර බණ්ඩාර වීරකෝන්ගෙන්. ,,,,,..........................................................,,රටම බලා සිටි \"අපි ජාතික බලවේගය\" ඇරඹෙයි (UPDATE),,(25-05-2019 09:24),,බෞද්ධ දර්ශනය මත පදනම්ව රට රකින සහ රට නගන අරමුණින් පිහිටුවන ‘‘අපි ජාතික බලවේගයේ ’’ පළමු ජාතික මහ සමුළුව නෙල්ලිගල ජාත්‍යන්තර බෞද්ධ මධ්‍යස්ථානයේදී මේ වනවිට පැවැත්වෙනවා. ,,ඒ සඳහා විශාල පිරිසක් සහභාගී වී සිටින බව වාර්තා වෙනවා.,,....................................................................................................................................................................................,,අපි ජාතික බලවේගයට සියල්ල සුදානම් (2019 - 05 - 25, 09:24),,‘‘අපි ජාතික බලවේගයේ ’’ පළමු ජාතික මහ සමුළුව අද නෙල්ලිගල ජාත්‍යන්තර බෞද්ධ මධ්‍යස්ථානයේදී පැවැත්වෙනවා. ,,ඒ සදහා අවශ්‍ය සියළු කටයුතු මේ වනවිටත් සූදානම්ව පවතින බවයි එහි සිටින නෙත් නිවුස් වාර්තාකරුවන් පැවසුවේ. ‘‘අපි ජාතික බලවේගය ’’ පිහිටවනු ලබන්නේ බෞද්ධ දර්ශනය මත පදනම්ව රට රකින සහ රට නගන අරමුණින් යුතුවයි. ,,පෙරවරු 10 යේ සිට එහි ලියාපදිංචි කිරීමේ කටයුතු ආරම්භ කිරීමට නියමිතයි. ඒ සදහා දැනටමත් පිරිස් එක්වෙමින් සිටින බවද නෙත් නිවුස් වාර්තාකරුවන් පැවසුවා."}
{"title":"එක්සත් ජාතීන්ගේ හමුදාව ශ්‍රි ලංකාවට ? යුද හමුදාවෙන් පැහැදිලි කිරීමක්","authors":["හේමන්ත කහවලගේ"],"date":{"year":"2019","month":"05","date":"25"},"views":"5552","content":"එක්සත් ජාතීන්ගේ හමුදා සේනාංකයක් ශී‍්‍ර ලංකාවට පැමිණ ඇතැයි පැතිර යන රාවයන් සත්‍යයෙන් තොර බව ශී‍්‍ර ලංකා යුද හමුදාව පවසනවා. ,,යූ. එන් ලෙස සඳහන් වූ හමුදා රථ පෙළක් ශී‍්‍ර ලංකාවේ වීදිවල ගමන් කරන ආකාරය දැක්වෙන ඡායාරූපයක් සමාජ මාධ්‍යන්ගේ හුවමාරු වීමත් සමගයි මෙම රාවයන් පැතිර ගියේ. ,,ඒ සම්බන්ධයෙන් නෙත් නිවුස් වෙත කරුණු දැක්වු ශී‍්‍ර ලංකා යුද හමුදාවේ වැඩ බලන මාධ්‍ය ප‍්‍රකාශක මේජර් ජෙනරල් රොෂාන් සෙනෙවිරත්න."}
{"title":"සමාජ මාධ්‍ය ඔස්සේ පැතිරෙන හඬ පටයක් ගැන එස්. බී කතා කරයි","authors":["සජිත් තිලකරත්න"],"date":{"year":"2019","month":"05","date":"25"},"views":"3431","content":"ශී‍්‍ර ලංකා නිදහස් පක්‍ෂය සහ ශී‍්‍ර ලංකා පොදුජන පෙරමුණ මීට පෙර පිහිටවූ ආණ්ඩුවට එක්වන ලෙස තමන් රිෂාඞ් බදියුර්දීන් අමාත්‍යවරයාගෙන් ඉල්ලා සිටි බව පාර්ලිමේන්තු මන්තී‍්‍ර එස් බී දිසානායක පවසනවා.,,එම සිදුවීම සම්බන්ධයෙන් සමාජ මාධ්‍ය ඔස්සේ ප‍්‍රසිද්ධියට පත්ව ඇති දුරකතන සංවාදයක හඩපටය පිළිබද නෙත් නිවුස් කළ කරුණු විමසීමකදී මන්තී‍්‍රවරයා මේ බව කියාසිිටියා.,,,,තමන් හමුවී රිෂාඞ් බදියුර්දීන් අමාත්‍යවරයා සිදුකළ ප‍්‍රකාශයන් සම්බන්ධයෙන් සාදාචාරාත්මක හේතූන් මත කරුණු හෙළි නොකරන බවද පාර්ලිමේන්තු මන්තී‍්‍ර එස් බී දිසානායක මෙහිදී කියාසිටියා."}
{"title":"අනතුරින් රට ගලවා ගැනීමට කැප වෙනවා යැයි ඥානසාර හිමි කියයි","authors":["සජිත් තිලකරත්න"],"date":{"year":"2019","month":"05","date":"25"},"views":"2252","content":"රට හමුවේ ඇති අනතුරු වළක්වා ගැනීමට කැපවී කටයුතු කරන බව බොදුබල සේනා සංවිධානයේ මහලේකම් පූජ්‍ය ගලගොඩඅත්තේ ඥානසාර හිමියන් පවසනවා. ,,ජනතාව පිළිකුල් කරන පක්‍ෂ දේශපාලනයට පිවිසීමේ අපේක්‍ෂාවක් තමන්ට නොමැති බවද නෙත් නිවුස් රතු කට්ට විශේෂාංගයට එක්වෙමින් පූජ්‍ය ගලගොඩඅත්තේ ඥානසාර හිමියන් කියාසිටියා."}
{"title":"නැගෙනහිර පළාතට වෙනම අධ්‍යාපන කලාපයක් - හිස්බුල්ලාගේ සැලසුමක් හෙළිවේ","authors":["සමන්ත කුමාර"],"date":{"year":"2019","month":"05","date":"25"},"views":"3074","content":"නැගෙනහිර පළාත් ආණ්ඩුකාර එම්. එල්. ඒ. එම් හිස්බුල්ලා මඩකලපුව ප‍්‍රදේශයේ හිස්බුල්ලා අධ්‍යාපන කලාපයක් පිහිටුවීමට සැලසුම් කර තිබූ බව එක්සත් ජාතික පක්‍ෂ පාර්ලිමේන්තු මන්තී‍්‍ර මහාචාර්ය ආශු මාරසිංහ පවසනවා. ,,හදිසි නීතිය මසකින් දීර්ඝ කිරීමේ යෝජනාව සම්බන්ධයෙන් ඊයේ (24) පාර්ලිමේන්තුවේ පැවති විවාදයේදී මන්තී‍්‍රවරයා මේ බව කියාසිටියා. මෙම විවාදයට එක් වූ පාර්ලිමේන්තු මන්තී‍්‍ර දිනේෂ් ගුණවර්ධන පෙන්වා දුන්නේ රට තුළ මතුව ඇති තත්ත්වයත් සමග මෙම වසර සදහා ඉදිරිපත් කළ අයවැය යෝජනා යළි වෙනස් කළයුතු වන බවයි. ,,එම විවාදයේ තොරතුරු අලලා නෙත් නිවුස් සකස් කළ වාර්තාවක් පහතින්,"}
{"title":"මැගසින් බන්ධනාගාරයෙන් ජංගම දුරකතන හමුවේ","authors":["නිශාන් ද සිල්වා"],"date":{"year":"2019","month":"05","date":"25"},"views":"1261","content":"කොළඹ මැගසින් බන්ධනාගාරයේ එළිමහන් භූමියේ වළ දමා තිබූ ජංගම දුරකතන 44 ක් බන්ධනාගාර නිලධාරීන් විසින් සොයාගෙන තිබෙනවා. ඒ, ලද තොරතුරකට අනුව සිදු කෙරුණු සෝදිසියකදීයි. ,,ජංගම දුරකතන 22 බැගින් පාර්සල් දෙකක අසුරා ඒවා වළ දමා තිබුණු බවයි බන්ධනාගාර දෙපාර්තමේන්තුව පැවසුවේ. මැගසින් බන්ධනාගාරයේ නිලධාරීන් කිහිප දෙනෙකුගේ සහාය ඇතිව එම ජංගම දුරකතන බන්ධනාගාරය තුළට ගෙන එන්නට ඇති බවටයි සැක පළ වන්නේ. ,,මැගසින් බන්ධනාගාරයේ හිටපු එල්. ටී. ටී. ඊ සැකකරුවන් රදවා සිටින එල්. ටී. ටී. ඊ වාට්ටුවට ආසන්න එළිමහන් භූමි ප‍්‍රදේශයක එම ජංගම දුරකතන වළ දමා තිබුණා. එම වාට්ටුවේ හිටපු එල්. ටී. ටී. ඊ සැකකරුවන් 102 දෙදෙනෙකු රදවා සිටින බවයි බන්ධනාගාර ආරංචි මාර්ග අනාවරණ කළේ. සිද්ධිය සම්බන්ධයෙන් බන්ධනාගාර දෙපාර්තමේන්තුව විමර්ශනයක් ආරම්භ කර තිබෙනවා."}
{"title":"පාස්කු ප්‍රහාරයට සම්බන්ධ විදෙස්ගත සැකකරුවන් පිළිබඳ තොරතුරු හෙළිවේ","authors":["හේමන්ත කහවලගේ"],"date":{"year":"2019","month":"05","date":"25"},"views":"2343","content":"පාස්කු ඉරිදා ප‍්‍රහාරය සම්බන්ධයෙන් සැකකෙරෙන, මේ වනවිට සෞදි අරාබියේ රැදී සිටින පුද්ගලයෙකු ශී‍්‍ර ලංකාවට ගෙන්වා ගැනීම සඳහා අන්තර්ජාතික පොලීසිය හරහා කටයුතු කෙරෙමින් තිබෙනවා. ,,මෙම පුද්ගලයා මොහොමඞ් මිල්හාන් නැමැත්තෙක්. මක්කම වන්දනාව සඳහා ගිය පිරිසක් සමග ඔහු සෞදි අරාබියට ගොස් ඇති අතර සෙසු පිරිස ආපසු ශී‍්‍ර ලංකාවට පැමිණ ඇති නමුත් මොහොමඞ් මිල්හාන් නැමැත්තා ඔවුන් සමග පැමිණ නැහැ. පාස්කු ඉරිදා ප‍්‍රහාරය සම්බන්ධයෙන් අනතුරු අඟවමින් බුද්ධි අංශ විසින් සපයා තිබූ වාර්තාවේද මෙම පුද්ගලයාගේ නම සඳහන්ව තිබුණා.,,මේ අතර කටාරයේ සිටින පුද්ගලයින් දෙදෙනෙකු සම්බන්ධයෙන්ද අපරාධ පරීක්ෂණ දෙපාර්තමේනතුවේ අවධානය යොමුව ඇති බවයි වාර්තා වන්නේ. ඒ අනුව ඔවුන් දෙදෙනා සම්බන්ධයෙන්ද මේ වනවිට තොරතුරු රැස්කෙරෙමින් තිබෙනවා."}
{"title":"ප්‍රංශයේ ජනාකීර්ණ විදියක බෝම්බ පිපිරීමක් (PHOTOS)","authors":["දිනුක් හේවාවිතාරණ"],"date":{"year":"2019","month":"05","date":"25"},"views":"8889","content":"ප්‍රංශයේ තෙවන විශාලතම නගරය වන Lyon හි සිදුවු බෝම්බ පිපිරීමකින් පුද්ගලයින් 13 දෙනෙක් තුවාල ලබා තිබෙනවා. එරට පොලිසිය සදහන් කරන්නේ නගරයේ බේකරියක් අසල පිහිටි ජනාකීර්ණ විදියක බයිසිකලයකින් පැමිණි පුද්ගලයෙක් විසින් ඇටවූ \"පාර්සල් බෝම්බයක්\" මෙලෙස පුපුරා ගොස් ඇති බවට දැනට සිදුකර ඇති මුලික විමර්ශන වලදී හෙළිවී ඇති බවයි.,,පුපුරා ගිය බෝම්බය තුල ඇණ, යකඩ බෝල ඇතුලත්ව තිබු බවයි බෝම්බ විශේෂඥයින් සිදුකරන ලද විමර්ශන වලදී හෙළිවී ඇත්තේ. ,,\" මෙය ත්‍රස්ත ප්‍රහාරයක්, බෝම්බය රැගෙන ආ බවට සැකකරන පුද්ගලයාගේ රූප රාමු CCTV කැමරා වල සටහන්ව තිබෙනවා. ඔහුව සොයා ගැනීම සදහා මහජනතාවගේ සහය පතනවා\" ප්‍රංශයේ ත්‍රස්ත විමර්ශන ඒකකයේ ප්‍රධානියා සදහන් කර සිටිනවා.,,ISIS සහ අල්කයිඩා ත්‍රස්ත සංවිධාන විසින් ගතවූ වසර 05 තුලදී ප්‍රංශයට එල්ල කරනු ලැබූ ප්‍රහාර හේතුවෙන් පුද්ගලයින් 250 කට අධික සංඛ්‍යාවක් මියගොස් තිබෙනවා. ,,ISIS ත්‍රස්ත සංවිධානය විසින් ඉකුත් සති කිහිපයේදී සිය සමාජ මාධ්‍ය ජාල ඔස්සේ ප්‍රංශයට ප්‍රහාර එල්ල කරන බවට දැක්වෙන තර්ජණාත්මක නිවේදන කිහිපයක්ද පළකර තිබුනා. එරට ත්‍රස්ත විමර්ශන කොට්ඨාෂය සදහන් කරන්නේ ඉදිරියේදී තවත් මෙවැනි ප්‍රහාර එල්ලවීමේ අවධානමක් ඇති බවයි.,,මේ අතර ප්‍රංශයේ අභ්‍යන්තර කටයුතු අමාත්‍ය Christophe Castaner විසින් එරට සියළුම ජනාකීර්ණ ස්ථාන වල ආරක්ෂාව තර කිරීමට ආරක්ෂක අංශ වෙත උපදෙස් ලබාදී ඇති අතර මහජනතාවට දැඩි විමසිල්ලෙන් පසුවන ලෙස දැනුම් දී ඇති බවයි එරට මාධ්‍ය වාර්තා කර සිටියේ."}
{"title":"පළමු පුහුණු තරගයෙන් ශ්‍රී ලංකාව පරාදයි : ආබාධයට ලක්වූ අවිශ්ක සහ ඉසුරු උදාන ගැන යහපත් පණිවිඩයක් ","authors":["කසුන් කැළුම් "],"date":{"year":"2019","month":"05","date":"25"},"views":"5786","content":"දකුණු අප‍්‍රිකාව සමග පැවැති පුහුණු තරගයේ දී ආබාධයකට ලක් වූ ශ‍්‍රී ලංකා ආරම්භක පිතිකරු අවිශ්ක ප‍්‍රනාන්දු සහ තුන් ඉරියව් ක‍්‍රීඩක ඉසුරු උදාන යහපත් සෞඛ්‍ය තත්ත්වයෙන් පසුවන බව නායක දිමුත් කරුණාරත්න පවසනවා.,,ඒ අනුව ඔවුන් දෙදෙනාම දෙවන පුහුණු තරගය සදහා ක‍්‍රීඩා කරනු ඇති බවයි ඔහු සදහන් කළේ. මෙවර ලෝක කුසලාන තරගාවලියට පෙර ශී‍්‍ර ලංකාව සහභාගී වන දෙවන පුහුණු තරගය ලබන 27 වනදා ඔස්ටේ‍්‍රලියාවට එරෙහිව පැවැත්වීමට නියමිතයි,,මේ අතර ඊයේ (24) දකුණු අප්‍රිකාව සමග පැවති පළමු පුහුණු තරගයෙන් ශ්‍රී ලංකාව ලකුණු 87ක පරාජයක් ලැබුවා. තරගයේ මුලින්ම පන්දුවට පහරදුන් දකුණු අප්‍රිකානු කණ්ඩායම සිය පන්දු ඕවර 50 අවසානයේදී කඩුලු 7ක් දැවී ලකුණු 338 ක් රැස් කර ගනු ලැබුවා.,,ලකුණු 338 ඉලක්කයක් හඹා ගිය ශ්‍රී ලංකා කණ්ඩායම පන්දු ඕවර 42.3කදී සියළු දෙනා දැවී ලකුණු 251ක් රැස් කර ගනු ලැබුවා. ශ්‍රී ලංකා ඉනිම වෙනුවෙන් නායක දිමුත් කරුණාරත්න ලකුණු 87, ඇන්ජලෝ මැතිව්ස් ලකුණු 64ක් ලබා ගත්තා."}
{"title":"පානදුරේට මාළු වැස්සක් (VIDEO)","authors":["හේමන්ත කහවලගේ"],"date":{"year":"2019","month":"05","date":"24"},"views":"5112","content":"පානදුර කෙසෙල්වත්ත මිරියවත්ත ප්‍රදේශයට අද පස්වරුවේ මාලු වැස්සක් ඇද හැලී තිබෙනවා. වැස්ස සමග පතිත වූ මාලූ කොළ පැහැති බවයි නෙත් නිවුස් වාර්තාකරු පවසන්නේ. විනාඩි කිහිපයක් පමණක් මෙම මාලු වැස්ස පැවති බවද නෙත් නිවුස් වාර්තාකරු පැවසුවා."}
{"title":"ඉස්ලාම් පල්ලිවල සෝදිසි නතර කරන බවට සාලිගෙන් ප්‍රකාශයක්","authors":["ඩිල්ෂාන් මඩවල "],"date":{"year":"2019","month":"05","date":"24"},"views":"3349","content":"ඉස්ලාම් දේවස්ථානවල තවදුරටත් සිදුකෙරෙන සෝදිසි මෙහෙයුම් වහාම නතර කරන්නැයි ආරක්ෂක කවුන්සිලයෙන් තමන් ඉල්ලා සිටින බව බස්නාහිර පළාත් ආණ්ඩුකාර අසාද් සාලි පවසනවා. ,,\" ජනතාවට ඉවස ගන්න බැරි තත්ත්වයක් ඇතිවෙලා තියෙනවා. විශේෂයෙන්ම කලකිරිලා තියෙන්නේ, විශේෂයෙන් මුස්ලිම් ජනතාවට රැවුලක් වවන්න බැහැ. පොලිසියෙන් අසභ්‍ය  වචන වලින් බනිනවා හමුදාව පයින් ගහනවා විතරක් නෙමෙයි කුරානයත් විසික් කරනවා.තව දුරටත් මේක  මේ විදිහට ඉස්සරහට ගියොත් ලොකු ප්‍රශ්නයක් ඇතිවෙලයි නතර වෙන්නේ. මගේම ගමේ තියෙන පාසලක තිබිලා අද බෝම්බ වගයක් හම්බවෙලා තියෙනවා. ඒවා හමුදාව ගහන ජාතියේ බෝම්බ කියලයි කියන්නේ. එක ඉස්ලාමි පල්ලියක් 7 පාරක් විතර පරික්ෂාවට ලක් කරනවා. මම මේ ගැන අද ආරක්ෂක මණ්ඩලයේදී කතා කරන්නයි ඉන්නේ\" බස්නාහිර පළාත් ආණ්ඩුකාරවරයා ප්‍රකාශ කර සිටියා., ,,,,බස්නාහිර පළාත් ආණ්ඩුකාර අසාද් සාලි ඒ බව පැවසුවේ අද පැවැත්වූ මාධ්‍ය හමුවකදීයි."}
{"title":"පාර්ලිමේන්තු තේරීම් කාරක සභාව ආණ්ඩුවේ තවත් මුලාවක් : පොදුජන පෙරමුණෙන් චෝදනාවක් ","authors":["මහේෂ් චතුරංග "],"date":{"year":"2019","month":"05","date":"24"},"views":"1103","content":"පාස්කු ඉරිදා ප්‍රහාරය සම්බන්ධයෙන් කරුණු සෙවීමට පත් කෙරුණු පාර්ලිමේන්තු විශේෂ තේරීම් කාරක සභාව ආණ්ඩුවේ තවත් මුලාවක් බව ශ්‍රී ලංකා පොදුජන පෙරමුණ පවසනවා. ඔවුන් කොළඹ අද (19) පැවැත්වූ මාධ්‍ය හමුවකදී පාර්ලිමේන්තු මන්ත්‍රී පියල් නිශාන්ත පැවසුවේ ආණ්ඩුව මෙම තේරීම් කාරක සභාව පත්කර ඇත්තේ අමාත්‍ය රිෂාඞ් බදියුදීන් චෝදනා වලින් නිදහස් කර ගැනීමට බවයි.,,,,අදාල තේරීම් කාරක සභාවෙන් පාර්ලිමේන්තු මන්ත්‍රී කවින්ද ජයවර්ධන ඉල්ලා අස්වීම සම්බන්ධයෙන්ද මෙහිදි අදහස් පළවුණා. මේ පාරිලිමේන්තු මන්ත්‍රී ෂෙහාන් සේමසිංහ. ,,,,රාජ්‍ය අමාත්‍ය රුවන් විජේවර්ධන සම්බන්ධයෙන්ද මෙහිදි සැක පළ කෙරුණා.,, ,,මේ අතර පාස්කු ඉරිදා ප්‍රහාරය සම්බන්ධයෙන් කරුණු සෙවීමට පත් කෙරුණු පාර්ලිමේන්තු විශේෂ තේරීම් කාරක සභාවෙන් ඉල්ලා අස්වීම සම්බන්ධයෙන් නෙත් නිවුස් කවින්ද ජයවර්ධන මන්ත්‍රීවරයා අද දහවල් විමසීමක් කළා. ඔහු පැවසුවේ මෙම තේරීම් කාරක සභාවට පූර්ණ කාලීනව දායක වීමට තමන්ට හැකිවේදැයි අවිනිශ්චිත බවයි.,,ප්‍රහාරයෙන් විපතට ලක්වූවන් වෙනුවෙන් පෙනී සිටීමට තමන්ට සිදුව ඇතැයිද මන්ත්‍රීවරයා පෙන්වා දුන්නා. තමන් මෙම තේරීම් කාරක සභාවෙන් ඉල්ලා අස්වීමට තීරණය කලේද ඒ අනුව බවයි මන්ත්‍රීවරයා වැඩිදුරටත් පැවසුවේ."}
{"title":"කඩා වැටුණු ව්‍යාපාරිකයන්ට සහන පැකේජයක් දෙන්නැයි විපක්ෂ නායකගෙන් පාර්ලිමේන්තුවට යෝජනාවක්","authors":["සමන්ත කුමාර"],"date":{"year":"2019","month":"05","date":"24"},"views":"1872","content":"පාස්කු ඉරිදා ප්‍රහාරය නිසා බලපෑමට ලක් වූ ව්‍යාපාරිකයන් සහ පුද්ගලයින් වෙනුවෙන් ආර්ථික සහන පැකේජයක් හදුන්වා දෙන්නැයි විපක්ෂ නායක මහින්ද රාජපක්ෂ මහතා ආණ්ඩුවට අද (24) යෝජනා කළා. විපක්ෂ නායකවරයා මෙම යෝජනාව කළේ පාර්ලිමේන්තුවේ විශේෂ ප්‍රකාශයක් කරමින්. ,,සංචාරක කර්මාන්තය සම්පුර්ණයෙන්ම ඇද වැටී තිබෙනවා. ඒ නිසා හෝටල් වලට සංචාරකයින් නොපැමිණීම නිසා ඇතැම් හෝටල් සේවකයින් පඩි රහිතව නිවාඩු යවා ඇති බවත් අවලංගු කර ඇති ගුවන් ගමන් සංඛ්‍යාව 300ක් පමණක් බවයි මෙහිදී විපක්ෂ නායකවරයා කියා සිටියේ. මේ හේතුවෙන් කෘෂි කර්මාන්තයේ යෙදෙන පුද්ගලයින්ගේ සිට සුළු හා මාධ්‍ය පරිමාණ ව්‍යවසකයින්ට දැඩි බලපෑමක් එල්ලවී ඇති බවත් බැංකු සහ ලිසිං පහසුකම් සපයනු ලබන මුල්‍ය සමාගම් සමගද සාකච්ජා කොට විශේෂ ආර්ථික සහන පැකේජයක් එම ව්‍යාපාරිකයින්ට ලබාදීමට අගමැතිවරයා ප්‍රමුඛ ආණ්ඩුව පියවර ගත යුතු බව මහින්ද රාජපක්ෂ මහතා අවධාරණය කර සිටියා.,,,,විපක්ෂ නායකවරයාගේ මෙම ප්‍රකාශය සඳහා ආණ්ඩුව වෙනුවෙන් සභා නායක අමාත්‍ය ලක්ෂ්මන් කිරිඇල්ල ප්‍රතිචාර දැක්වූවා. ,,අගමැතිවරයා මේ සම්බන්ධයෙන් දීර්ඝ විස්තරයක් කරනු ඇති බවත්, අපනයන ඇණවුම් සම්බන්ධයෙන් කිසිදු ගැටළුවක් නැහැ. බැංකු සහ ලිසිං පහසුකම් සම්බන්ධයෙන් අදාළ විශේෂ සහන ක්‍රමයක් මේ වන විටත් ලබාදී ඇති බව සදහන් කර සිටියා. ඒ අතර තොරන් සැදු පුද්ගලයින්ගේ ගැටළු සම්බන්ධයෙන් ද ඉල්ලීමක් සිදුකරන ලෙස මුදල් ඇමතිවරයා ඊයේ ප්‍රකාශ කල බව මෙහිදී අමාත්‍ය ලක්ෂ්මන් කිරිඇල්ල සදහන් කර සිටියා.,,,,අලුතින් තෝරාගත් පිරිසකට සමෘද්ධි හිමිකම් ලබා දීමට ආණ්ඩුව ක්‍රියා කිරීම සම්බන්ධයෙන්ද පාර්ලිමේන්තුවේදී අද සංවාද ඇති වුණා. ඒ පිළිබඳ ප්‍රශ්න නැගුවේ පාර්ලිමේන්තු මන්ත්‍රී මහින්ද අමරවීර. ,,,,ආණ්ඩුව වෙනුවෙන් සභා නායක අමාත්‍ය ලක්ෂ්මන් කිරිඇල්ල මෙයට ද අදහස් දැක්වූවා."}
{"title":"බදුරලියේ පාසලක් අසලින් හමුවූ බෝම්බ ගැන සෙවීමට කණ්ඩායම් දෙකක්","authors":["සජිත් තිලකරත්න"],"date":{"year":"2019","month":"05","date":"24"},"views":"2188","content":"මේ අතර බදුරලිය දික්හේන ප්‍රදේශයේ පාසලක් අසලින් හමුවූ  අත්බෝම්බ සම්බන්ධයෙන් විමර්ශන සඳහා පොලිස් කණ්ඩායම් දෙකක් යොදවා තිබෙනවා. පොලිස් මාධ්‍ය ප්‍රකාශක පොලිස් අධිකාරි රුවන් ගුණසේකර පැවසුවේ පාසලේ ආරක්ෂාවට යොදවා සිටි පිරිසකගේ දැනුම් දීමකට අනුව ඊයේ (23) මෙම අත්බෝම්බ සොයාගත් බවයි. ජනතාව අතර අනියත බියක් ඇති කිරීම සඳහා කිසියම් පුද්ගලයෙකු හෝ කණ්ඩායමක් පාසල අසල මෙලෙස අත්බෝම්බ දමාගොස් ඇතැයි සැක කරන බවද ඔහු පැවසුවා. ,,,,මතුගම මහේස්ත්‍රාත් අධිකරණයේ නියෝගයක් අනුව යුද හමුදා බෝම්බ නිශ්ක්‍රීය අංශය ලවා අදාල අත්බෝම්බ නිශ්ක්‍රීය කෙරුණු බව ද මෙහිදි ප්‍රකාශ කෙරුණා."}
{"title":"හදිසි නිතිය මසකින් දීර්ඝ කිරීමේ යෝජනාවට දෙමළ සන්ධානය ජන්දයක් ඉල්ලයි ","authors":["සමන්ත කුමාර "],"date":{"year":"2019","month":"05","date":"24"},"views":"2122","content":"හදීසි නිතිය මසකින් දීර්ඝ කිරීමේ යෝජනාව අද (24) පාර්ලිමේන්තුවේදී වැඩි ජන්ද 14කින් සම්මත වුවා. එහිදී යෝජනාවට පක්ෂව ජන්ද 22ක් සහ විපක්ෂව ජන්ද 08ක් හිමිවුවා. හදිසි නිතිය මසකින් දීර්ඝ කිරීමේ යෝජනාව සදහා ජන්දයක් අවශ්‍ය බව දෙමළ ජාතික සන්ධානය විසින් ජන්දයක් අවශ්‍ය බව මෙහිදී ප්‍රකාශ කල අතර ඒ අනුව ජන්ද විමසීමක් පැවැත්වීමට තීරණය කරනු ලැබුවා. ,,එහිදී හදිසි නිතිය සම්මත කර ගැනීමේ යෝජනාවට විරුද්ධව දෙමළ ජාතික සන්ධානයේ මන්ත්‍රිවරුන් 08 දෙනෙකු ජන්දය ප්‍රකාශ කරනු ලැබූ අතර එක්සත් ජාතික පක්ෂයේ සහ ශ්‍රී ලංකා නිදහස් පක්ෂයේ මන්ත්‍රීවරුන් කිහිප දෙනෙක් යෝජනවාට පක්ෂව ජන්දය භාවිතා කරනු ලැබුවා. ,,හදිසි නිතිය සම්බන්ධයෙන් වන විවාදය සිදුකිරීමේ අවස්ථාවේදී ආණ්ඩු පක්ෂයේ මන්ත්‍රීවරුන් සහ ආරක්ෂක ප්‍රධානින් පාර්ලිමේන්තු සභා ඝර්භයේ නොසිටීම පිලිබදව විපක්ෂයේ දැඩි විවේචනයට ලක්වුවා.,,ආණ්ඩු පක්ෂය වෙනුවෙන් අදහස් දක්වමින් නියෝජ්‍ය අමාත්‍ය නලින් බණ්ඩාර කියා සිටියේ ඒ සම්බන්ධයෙන් තමන් කණගාටු වන බවයි. ,,ඉන් පසුව විවාදයේදී අදහස් දක්වමින් ශ්‍රී ලංකා නිදහස් පක්ෂයේ පාර්ලිමේන්තු මන්ත්‍රි ශාන්ත බණ්ඩාර කියා සිටියේ ජනාධිපති මෛත්‍රිපාල සිරිසේන මහතාගේ ප්‍රධානත්වයෙන් ආරක්ෂක සභාව ජනාධිපති ලේකම් කාර්යාලයේදී මේ වන විට රැස්වී සිටින නිසා ඒ සදහා අගමැතිවරයා, විපක්ෂ නායකවරයා ඇතුළු ආරක්ෂක අංශ ප්‍රධානින් සහභාගිවී සිටින බවයි.,,ඉන් අනතුරුව අදහස් දක්වමින් විපක්ෂයේ මන්ත්‍රිවරුන් කියා සිටියේ එවැනි රැස්වීමක් පවත්වන්නේ නම් එම ආරක්ෂක ප්‍රධානීන්ගේ නියෝජිතයින් හෝ මේ අවස්ථාව සදහා සහභාගී කර යුතුව තිබු බවයි.,,පසුව ඒ පිලිබදව අදහස් දක්වමින් කථානායක කරු ජයසුරිය මහතා කියා සිටියේ තමන් ඒ පිලිබදව කණගාටු වන බවයි.,,මේ අතර බදුරලිය දික්හේන ප්‍රදේශයේ පාසලක් අසලින් අත්බෝම්බ හමුවීම සම්බන්ධයෙන් පාර්ලිමේන්තුවේදී ද අද සංවාද ඇති වුණා. ඒ හදිසි නීතිය මසකින් දීර්ඝ කිරීම සඳහා වූ යෝජනාව පිළිබඳ විවාදයේදී. මේ එහිදී  අදහස් දැක්වූ පාර්ලිමේන්තු මන්ත්‍රී දිනේෂ් ගුණවර්ධන. ,,,,දිනේෂ් ගුණවර්ධන මන්ත්‍රීවරයාගේ මෙම විමසීමට ආණ්ඩුව වෙනුවෙන් අධ්‍යාපන අමාත්‍ය අකිල විරාජ් කාරියවසම් ප්‍රතිචාර දැක්වූවා. ,,,,පාර්ලිමේන්තු මන්ත්‍රී විජේපාල හෙට්ටිආරච්චි ද මෙම සංවාදයට එක්වුවා. ,,,,දෙමළ ජාතික සන්ධානය නියෝජනය කරමින් පාර්ලිමේන්තු මන්ත්‍රී කේ කෝඩීෂ්වරම් ද මෙහිදි අදහස් දැක්වූවා. ඔහු පැවසුවේ මුස්ලිම් අන්තවාදීන් තවදුරටත් නිදැල්ලේ සිටියදී උතුරු පළාතේ පිහිටි සිය මන්ත්‍රීවරුන්ගේ නිවාස කිහිපයක් පවා හදිසි නීතිය යටතේ පරීක්ෂා කිරීමට ආරක්ෂක අංශ කටයුතු කර ඇති බවයි. ඒ අනුව හදිසි නීතිය තවදුරටත් දීර්ඝ කිරීම සම්බන්ධයෙන් තමන් විරුද්ධ වන බවයි කේ කෝඩීෂ්වරම් මන්ත්‍රීවරයා වැඩිදුරටත් පැවසුවේ."}
{"title":"ඉන්දියාවේ මහල් ගොඩනැගිල්ලක ගින්නක් : සිසුන් 15ක් ජිවිතක්ෂයට ","authors":["දිනුක් හේවාවිතාරණ"],"date":{"year":"2019","month":"05","date":"24"},"views":"1755","content":"ඉන්දියාවේ ගුජරාට් ප්‍රාන්තයේ පිහිටි මහල් ගොඩනැගිල්ලක ඇතිව තිබෙන ගින්නකින් මේ වන විට එම ගොඩනැගිල්ලේ උපකාරක පන්තියකට සහභාගී වෙමින් සිටි සිසුන් 15 දෙනෙකු මියගොස් ඇති බව වාර්තා වනවා. ,,එම මහල් ගොඩනැගිල්ලේ තෙවන සහ සිව් වන මහල් වල ඇතිවී තිබෙන මෙම දරුණු ගින්න පාලනය කිරීම සදහා ගිනි නිවීමේ රථ 19ක් මේ වන විට එම ස්ථානය වෙත කැදවා ඇති බවයි ඉන්දීය මාධ්‍ය වාර්තා කරන්නේ.,,ඇතිවී තිබෙන ගින්නෙන් බේරීම සදහා කොටුවී සිටින ඇතැම් සිසුන් හා පිරිස් 3 වන හා 4වන මහලේ සිට බිමට පනින අයුරු දුටු බවයි එරට මාධ්‍ය වැඩිදුරටත් සදහන් කර සිටියේ. ,,\" ගුජරාට් හි සුරත් ප්‍රදේශයේ ඇතිවී තිබෙන ඛේදවාචකය සම්බන්ධයෙන් තමා ඉතා කණගාටුවට පත්වන බවත්, සිදුවීමෙන් විපතට පත්ව සිටින අයගේ පවුල් වලට සිය ශෝකය පළකරන අතරම තුවාල ලබා සිටින අයට ඉක්මන් සුවය ප්‍රාර්ථනා කරන අතරම විපතට පත්වූවන් සදහා ප්‍රාන්ත බලධාරීන් විසින් අවශ්‍ය සියළු උපකාරයන් ලබා දීමට අවශ්‍ය කටයුතු කරන ලෙස තමන් ඉල්ලා සිටින බවට\" අගමැති නරේන්ද්‍ර මෝදී ට්විටර් පණිවිඩයක් නිකුත් කරමින් කියා සිටියි."}
{"title":"\"සුවිස් කුමාර්ට\" පැන යන්න උදව් දුන් හිටපු ජේෂ්ඨ නියෝජ්‍ය පොලිස්පතිට එරෙහිව නඩු පවරයි ","authors":["දිනුක් හේවාවිතාරණ"],"date":{"year":"2019","month":"05","date":"24"},"views":"2758","content":"යාපනයේ සිවලෝගනාදන් විද්‍යා නමැති සිසුවිය පැහැරගෙන ගොස් ලිංගික අතවර කොට ඝාතනය කිරීමේ සිද්ධියේ ප්‍රධාන සැකකරු වන මහාලිංගම් ශෂිකුමාර් හෙවත් සුවිස් කුමාර් නමැති විද්‍යා ඝාතනයේ ප්‍රධාන විත්තිකරුට පොලිස් අත්අඩංගුවෙන් මිදී පළා යෑමට ආධාර අනුබල දුන් බවට චෝදනා කරමින් යාපනය හිටපු ජේෂ්ඨ නියෝජ්‍ය පොලිස්පති ලලිත් ජයසිංහට එරෙහිව නීතීපතිවරයා යාපනය මහාධිකරණය හමුවේ අද (24) නඩු පවරනු ලැබුවා.,,හිටපු ජේෂ්ඨ නියෝජ්‍ය පොලිස්පතිවරයාට ඒ සම්බන්ධයෙන් ආධාර අනුබල දුන් ශ්‍රී ගජන් නමැත්තකුට එරෙහිවද මෙම නඩුවෙන්ම නීතීපතිවරයා විසින් වැඩිදුරටත් චෝදනා ගොනු කර ඇත.,,නීතීපති ජනාධිපති නීතීඥ දප්පුල ලිවේරා මහතාගේ උපදෙස් මත විත්තිකරුවන්ට එරෙහිව මහාධිකරණය හමුවේ චෝදනා ගොනු කිරීමට පියවර ගත් බව ජේෂ් රජයේ නීතීඥ නිශාරා ජයරත්න මෙනවිය පැවසුවාය.,,2015 මැයි මස 18 වැනිදා හෝ ඊට ආසන්න දිනයක රජයේ සේවකයකු වන යාපනය ප්‍රදේශය බාර ජේ්‍යෂ්ඨ නියෝජ්‍ය පොලිස්පතිවරයා ලෙස විත්තිකරුවන් අත්අඩංගුවට ගැනීම සඳහා පත් කොට සිටියදී, 2015 මැයි මස 13 වැනිදා හෝ ඊට ආසන්න දිනයක යාපනය කයිට්ස් පුංකුඩිතිව් හිදී සිවලෝගනාදන් විද්‍යා නමැති පාසල් සිසුවිය පැහැර ගෙන ගොස් දුෂණය කොට ඝාතනය කිරීම සම්බන්ධයෙන් අත්අඩංගුවට ගනු ලැබු මහාලිංගම් ශෂිකුමාර් හෙවත් සුවිස් කුමාර් නමැත්තාට පොලිස් අත්අඩංගුවෙන් මිදී පළා යෑමට ආධාර අනුබල දීම සම්බන්ධයෙන් හිටපු ජේ්‍යෂ්ඨ නියෝජ්‍ය පොලිස්පති ලලිත් ජයසිංහට සහ ඒ සඳහා ඔහුට ආධාර අනුබල දුන් බවට ශ්‍රී ගජන් නමැත්තකුට එරෙහිවද නීතීපතිවරයා විසින් චෝදනා ගොනු කර ඇත.,,විද්‍යා ඝාතන සිද්ධිය විශේෂ අධිකරණ කටයුත්තක් ලෙස සළකමින් එම සිද්ධියේ විත්තිකරුවන් නව දෙනාට එරෙහිව යාපනය හිටපු මහාධිකරණ විනිසුරු ඉලන්චේලියන් මහතා (සභාපති), ත්‍රීකුණාමලය හිටපු මහාධිකරණ විනිසුරු අන්නලිංගම් ප්‍රේමශංකර් මහතා සහ වව්නියා හිටපු මහාධිකරණ විනිසුරු බාලේන්ද්‍රන් ශෂිමහෙන්ද්‍රන් මහතාගෙන් සමන්විත ත්‍රී පුද්ගල මහාධිකරණ විනිසුරු මඩුල්ලක් හමුවේ පැවැත්වු දීර්ඝ නඩු විභාගයකින් අනතුරුව විත්තිකරුවන් අදාළ චෝදනාවන්ට වරදකරුවන් කරමින් ඔවුන්ට මේ වන විටත් දඬුවම් නියම කොට ඇත.,,ඒ සමයේදී මහත් ආන්දෝලනයට තුඩු දුන් මෙම සිද්ධිය සම්බන්ධයෙන් රහස් පොලිසිය විසින් පවත්වන ලද විශේෂ විමර්ශනයකින් අනතුරුව විත්තිකරුවන්ට එරෙහිව එලෙස නඩු පවරන ලදී.,,යාපනය හිටපු ජේ්‍යෂ්ඨ නියෝජ්‍ය පොලිස්පති ලලිත් ජයසිංහ සහ ශ්‍රී ගජන් නමැත්තාට එරෙහිව පවරා ඇති මෙම නඩුවේ ඔවුන්ට එරෙහිව තවත් නියෝජ්‍ය පොලිස්පතිවරයකු ඇතුළු සාක්කිකරුවන් 26 දෙනෙකු සහ නඩු භාන්ඩ 04ක් ඉදිරිපත් කිරීමට අපේක්‍ෂා කරන බවයි නීතීපතිවරයා අධිකරණයට දැනුම් දී ඇත්තේ."}
{"title":"අත්අඩංගුවේ සිටින පාස්කු ප්‍රහාරයේ සැකකරුවන්ගේ වත්කම් බැරකම් විමර්ශන දිගටම ","authors":["දිනුක් හේවාවිතාරණ"],"date":{"year":"2019","month":"05","date":"24"},"views":"1356","content":"තවුහීත් ජමාත් ත‍්‍රස්ත සංවිධානය සමඟ සම්බන්ධකම් පැවැත්වීම සම්බන්ධයෙන්  අපරාධ පරීක්ෂණ දෙපාර්තමේන්තවේ හා ත‍්‍රස්තවාදී විමර්ශන කොට්ඨසයේ  අත්අඩංගුවේ පසුවන සැකකරුවන්ට අයත් බැංකු ගිණුම් 41 කගේ මෙහෙයුම් කටයුතු මේ වන විට තහනම් කර ඇති බව පොලිස් මාධ්‍ය ප‍්‍රකාශක පොලිස් අධිකාරී රුවන් ගුණසේකර සදහන් කර සිටිනවා.,,මෙම බැංකු ගිණුම්වල රුපියල් මිලියන 134ක  මුදලක් තිබී ඇති බවට අනාවරණය කරගෙන ඇති බවයි පොලිස් මාධ්‍ය ප්‍රකාශකවරයා සදහන් කර සිටියේ. මෙම ගිණුම්වලට අමතරව සැකකරුවන් සතුව තිබූ රුපියල් මිලියන 14 ක පමණ මුදලක්ද  අපරාධ පරීක්ෂණ දෙපාර්තමේන්තුව විසින් සොයාගෙන සිය භාරයට ගෙන ඇති බවයි ඔහු සදහන් කළා.,,මෙම  මුදලට අමතරව මෙම සැකකරුවන් සතුව ඇති රුපියල් බිලියන 7 ක වෙනත් වත්කම් සම්බන්ධයෙන් ද අපරාධ පරීක්ෂණ දෙපාර්තමේන්තුව පරීක්ෂණ ආරම්භ කර ඇති බවයි පොලිස් මාධ්‍ය ප‍්‍රකාශක පොලිස් අධිකාරී රුවන් ගුණසේකර වැඩිදුරටත් ප්‍රකාශ කර සිටියේ."}
{"title":"ඥාණසාර හිමියන් දානමය පිංකමක් සඳහා මන්ත්‍රී තිලංගගේ නිවසට (PHOTOS)","authors":["නිශාන් ද සිල්වා"],"date":{"year":"2019","month":"05","date":"24"},"views":"5237","content":"බොදුබල සේනා සංවිධානයේ මහ ලේකම් පූජ්‍ය ගලගොඩඅත්තේ ඥාණසාර හිමියන් ඇතුළු එම සංවිධානයේ හිමිවරුන් 07දෙනෙකු දානමය පිංකමක් සඳහා අද (24) පෙරවරුවේ පාර්ලිමේන්තු මන්ත්‍රී තිලංග සුමතිපාලගේ නිවසට වැඩම කළා.,,පුංචි බොරැල්ලේ පිහිටි මන්ත්‍රීවරයාගේ නිවසේදී ඥාණසාර හිමියන් ඇතුළු හිමිවරුන්ට දහවල් දානය පිලිගැන්වූ බවයි නෙත් නිවුස් වාර්තාකරු පැවසුවේ. ජනපති සමාව ලැබීමෙන් පසු පූජ්‍ය ගලගොඩඅත්තේ ඥාණසාර හිමියන් දානමය පිංකමකට සහභාගී වූ පළමු අවස්ථාව ද මෙය වනවා."}
{"title":"ජනපති ගැන බොරු කියූ සරසවි සිසුවාට ඇප","authors":["අධිකරණ වාර්තාකරු "],"date":{"year":"2019","month":"05","date":"24"},"views":"1238","content":"ජනාධිපති මෛත්‍රිපාල සිරිසේන මහතා ඉකුත් දා චීනය බලා ගමන් කළ ගුවන් යානය අනතුරකට ලක්ව ඇතැයි අසත්‍ය ප්‍රචාරයක් පතුරුවා හැරි බවට සැකපිට අත්අඩංගුවට ගෙන සිටින සරසවි සිසුවා අද (24) ඇප මත මුදා හැරුණා. ඒ, කොළඹ ප්‍රධාන මහේස්ත්‍රාත් අධිකරණයේ නියෝගයක් අනුවයි.,,මෙහිදී සැකකාර සිසුවාට රුපියල් ලක්ෂයක ශරීර ඇපයක් නියම කෙරුණා. මෙම සැකකාර සිසුවා අදාළ අසත්‍ය ප්‍රචාරය පතුරුවා හැර ඇත්තේ ඔහුගේ ෆේස්බුක් ගිණුම හරහායි."}
{"title":"වැල්ලවායේ අනතුරකින් තිදෙනෙකු මරුට : තිදෙනෙකුට බරපතළයි (PHOTOS)","authors":["ජයන්ත වීරසේකර-වැල්ලවාය"],"date":{"year":"2019","month":"05","date":"24"},"views":"1953","content":"වැල්ලවාය, ඌව කුඩාඔය පොලිස් බල ප්‍රදේශයේ කුඩාඔය ඒයාර් පෝට් මංසන්ධිය අසලදී අද (24) පස්වරුවේ සිදු වූ රිය අනතුරකින් පුද්ගලයින් තිදෙනෙකු ජීවිතක්ෂයට පත් වීතිබෙනවා. තිරෝද රථ දෙකක් මුහුණට මුහුණ ගැටීමෙන් මෙම අනතුර සිදු වී ඇති බවයි අප නෙත් නිව්ස් වාර්තාකරු සදහන් කර සිටියේ.,,මෙම මාරක රිය අනතුරින් කාන්තාවන් දෙදෙනකු සහ පිරිමි පුද්ගලයකු ජීවිතක්ෂයට පත් වී තිබෙන අතර තවත් තිදෙනෙකු තුවාල ලබා ඇති අතර ඔවුන් තණමල්විල මූලික රෝහලට ඇතුළුත් කර ඇත.,,අනතුරින් පසු තුවාලකරුවන් කඩිනමින් තණමල්විල රෝහලට ඇතුළුත් කර නමුත් ඉන් තිදෙනෙකු ඒ වන විටත් මියගොස් සිටි බව තණමල්විල රෝහලේ ප්‍රකාශකයකු සදහන් කර සිටියේය. මෙසේ මියගොස් ඇත්තේ වැල්ලවාය ප්‍රදේශයේ පදිංචිකරුවන් පිරිසක් බවට අනාවරණය වී ඇති අතර අනතුර සම්බන්ධයෙන් විමර්ශන තණමල්විල පොලිසිය සිදුකරයි."}
{"title":"බ්‍රිතාන්‍ය අගමැතිවරිය ඉල්ලා අස්වෙයි ","authors":["දිනුක් හේවාවිතාරණ"],"date":{"year":"2019","month":"05","date":"24"},"views":"3909","content":"බ්‍රිතාන්‍යයේ අග්‍රාමාත්‍යවරිය වන තෙරේසා මේ එළඹෙන ජුනි මස 07 වෙනිදා සිය ධුරයෙන් ඉල්ලා අස්වීමට තීරණය කර තිබෙනවා. විශේෂ මාධ්‍ය හමුවක් පවත්වමින් ඇය මේ බව කියා සිටියා. ,,\" බ්‍රිතාන්‍ය යුරෝපා සංගමයෙන් ඉවත් කිරීමේ ක්‍රියාවලිය (Brexit) සම්බන්ධයෙන් තමන් හැකි පමණින් උත්සහ කල බවත් එය සාර්ථක වුයේ නැහැ. ඒ සදහා මම අවස්ථා තුනකදී උත්සහ කළා. බ්‍රිතාන්‍යයේ අගමැතිවරිය වශයෙන් සේවය කිරීමට ලැබීම මහත් ගෞරවයක් සේ සලකනවා වගේම මෙය සෑම දෙනාටම නොලැබෙන අවස්ථාවක්\" යැයි සිය සමුගැනීමේ නිවේදනය සිදුකරමින් තෙරේසා මේ ප්‍රකාශ කර සිටියා.,,තමන් නියෝජනය කරනු ලබන කොන්සෙකටිව් පක්ෂයේ නායකත්වයෙන් ද  එළඹෙන ජුනි මස 07 වෙනිදා ඉල්ලා අස්වෙන බවට ඇය මෙහිදී ප්‍රකාශ කරනු ලැබුවා."}
{"title":"වසීම් තාජුඩීන් ඝාතනය :  අනුර සේනානායකට අගෝස්තු 06 උසාවි එන්නැයි නියෝග කෙරේ ","authors":["අධිකරණ වාර්තාකරු "],"date":{"year":"2019","month":"05","date":"24"},"views":"2618","content":"හිටපු රගර් ක්‍රීඩක වසීම් තාජුඩීන්ගේ ඝාතනය සම්බන්ධයෙන් තොරතුරු වසන් කිරීමට අදාළව ගොනු කර ඇති නඩුවක් සම්බන්ධයෙන් හිටපු ජේෂ්ඨ නියෝජ්‍ය පොලිස්පති අනුර සේනානායට අගොස්තු මස 6 දා අධිකරණය හමුවේ පෙනී සිටින්නැයි දන්වමින් කොළඹ මහාධිකරණය අද (24) සිතාසි නිකුත් කළා.,,කොළඹ මහාධිකරණ විනිසුරු ආදිත්‍ය පටබැදිගේ මහතා මෙම නියෝගය නිකුත් කරුණු ලැබුවේ අනුර සේනානායකට එරෙහිව නීතිපතිවරයා ගොනු කළ අධි චෝදනාවට අදාල නඩුව කැදවු අවස්ථාවේදිය.,,වසීම් තාජුඩීන්ගේ ඝාතනයට අදාල තොරතුරු වසන් කිරීම සහ අසත්‍ය තොරතුරු ලබා දීම සම්බන්ධයෙන් දණ්ඩ නීති සංග්‍රහයේ 198 වගන්තිය යටතේ නීතිපතිවරයා විසින් අනුර සේනානායකට එරෙහිව මහාධිකරණයේ අධි චෝදනා ගොනු කර ඇත.,,මෙම නඩුවේ සාක්ෂිකරුවන් ලෙසට වසීම් තාජුඩීන්ගේ සහෝදරිය වන ෆාතිමා තාජුඩීන් , කොළඹ ප්‍රධාන අධිකරන වෛද්‍ය නිළධාරි මහාචාර්ය අජිත් තෙන්නකෝන් ඇතුළු 20 දෙනෙකු නීතිපතිවරයා විසින් නම් කර ඇත .,,..........................................,,වසීම් තාජුඩීන් ඝාතනය : තොරතුරු වසන් කල හිටපු ජේෂ්ඨ නියෝජ්‍ය පොලිස්පතිට නඩු දමයි ,,(24-05-2019 14:38),,හිටපු රගර් ක්‍රීඩක වසීම් තාජුඩීන්ගේ ඝාතනය සම්බන්ධයෙන් තොරතුරු වසන් කිරීමේ චෝදනාවට නීතිපතිවරයා විසින් හිටපු ජේෂ්ඨ නියෝජ්‍ය පොලිස්පති අනුර සේනානායකට එරෙහිව කොළඹ මහාධිකරණය හමුවේ නඩු පවරා ඇත. වසීම් තාජුඩීන්ගේ ඝාතනයට අදාල තොරතුරු වසන් කිරීම සහ අසත්‍ය තොරතුරු ලබා දීම සම්බන්ධයෙන් දණ්ඩ නීති සංග්‍රහයේ 198 වගන්තිය යටතේ නීතිපතිවරයා විසින් හිටපු ජේෂ්ඨ නියෝජ්‍ය පොලිස්පතිවරයාට එරෙහිව මහාධිකරණයේ අධි චෝදනා ගොනු කර තිබේ.,,2012 වර්ෂයේ මැයි මස 17 දා රගර් ක්‍රීඩක  වසීම් තාජුඩීන් නාරාහේන්පිට ප්‍රදේශයේ සිය මෝටර් රථයෙන් ගමන් කළ අවස්ථාවේ අනතුරක් සිදු වූ ආකාරයට මිය ගොස් තිබුණි. කෙසේවෙතත් එම මරණය මිනීමැරුමක් බවට මහේස්ත්‍රාත් පරීක්ෂණයේදී හෙළි විය. ඒ අනුව එම මරණයට වගකිවයුතු සැකකරුවන් අත්අඩංගුවට ගැනීමට අධිකරණය නියෝග කරන ලදියි.,,ඒ අනුව ඔහුගේ මරණයට අදාළව තොරතුරු වසන් කිරීමේ චෝදනාවට හිටපු ජේෂ්ඨ නියෝජ්‍ය පොලිස්පති අනුර සේනානායක, නාරාහේන්පිට පොලීසියේ අපරාධ අංශයේ හිටපු ස්ථානාධිපති  සුමිත් චම්පික පෙරේරා සහ හිටපු කොළඹ ප්‍රධාන අධිකරන වෛද්‍ය නිළධාරී මහාචාර්ය ආනන්ද සමරසේකර යන අය අත්අඩංගුවට ගෙන අධිකරණයට ඉදිරිපත් කරන ලදී. එලෙස අත්අඩංගුවට ගනු ලැබූ සැකකරුවන්ව පසුව ඇප මත මුදාහැරීමට අධිකරණය නියෝග කළා .,,කෙසේවෙතත් නීතිපතිවරයා මහාධිකරණයේ නඩු පැවරීම සිදු කර ඇත්තේ අනුර සේනානායකට එරෙහිව පමණි. තවද මිනී මැරිමේ චෝදනාවට මේ වන තෙක් කිසිවකු අත්අඩංගුවට ගෙන නොමැත."}
{"title":"සහරාන් හෂීම් සමග සම්බන්ධකම් පැවැත්වූ 05 දෙනෙක් අත්අඩංගුවට","authors":["දිනුක් හේවාවිතාරණ"],"date":{"year":"2019","month":"05","date":"24"},"views":"2347","content":"පාස්කු ඉරිදා බෝම්බ ප්‍රහාරය මෙහෙයවූ සහරාන් හසීම් හා ජාතික තව්හීත් ජමාත් සංවිධානය සමඟ සමීප සබඳතාවයක් පවත්වමින් දිස්ත්‍රික්ක දෙකක අන්තවාදී දේශන සිදුකළ හොරොව්පොතාන ප්‍රාදේශීය ලේකම් කාර්යාලයට අනියුක්ත සංවර්ධන සහකාරවරයකු ඇතුළු සැකකරුවන් පස්දෙනෙකු හොරොව්පොතාන කිවුලේකඩ සහ කැබිතිගොල්ලෑව ඇල්ලැව යන ප්‍රදේශවලදී අද (24) පොලිසිය විසින් අත්අඩංගුවට ගෙන තිබෙනවා.,,හොරොව්පොතාන පොලිස් ස්ථානාධිපතිවරයාට ලැබුණු තොරතුරක් අනුව මෙම සැකකරුවන් පස් දෙනා අත්අඩංගුවට ගෙන ඇති බව සදහන්.,,මෙම සැකකරුවන් විසින් මෙරට සහරාන් හෂිම්ව හොරොව්පොතාන, කැබිතිගොල්ලෑව සහ ත්‍රිකුණාමලය දිස්ත්‍රික්කයන්ට කැඳවා අන්තවාදී දේශනා සිදුකර ඇති බවට තොරතුරු ලැබී ඇති බවට පොලිසිය සදහන් කර සිටියි. එමෙන්ම ත්‍රස්තවාදී ප්‍රහාරයට සම්බන්ධ දැනට විදේශගතව සිටින ප්‍රධාන සැකකරුවකු සමඟ ද මෙම සැකකරුවන් පිරිස සමීප සබඳකම් පවත්වා ඇති බවටද පොලිසිය වැඩිදුරටත් තොරතුරු අනාවරණය කරගෙන ඇත.,,අත්අඩංගුවට ගනු ලැබූ සැකකරුවන් අතර අරාබි පාසල් ගුරුවරයෙක් ද සිටින අතර සැකකරුවන් හෙට (25) දින කැබිතිගොල්ලෑව මහෙස්ත්‍රාත් අධිකරණයට ඉදිරිපත් කිරීමෙන් පසු පැය 72 ක් රඳවා ප්‍රශ්න කිරීමට අවසර ලබා ගැනීමට නියමිතයි."}
{"title":"හෝමාගම පොහොට්ටු මන්ත්‍රීගේ නිවසට මැර ප්‍රහාරයක්","authors":["කසුන් කැළුම්"],"date":{"year":"2019","month":"05","date":"24"},"views":"1948","content":"හෝමාගම ප‍්‍රාදේශීය සභාවේ ශ‍්‍රී ලංකා පොදුජන පෙරමුණු මන්තී‍්‍ර කමල් චන්දනගේ නිවසට අද අලූයම ප‍්‍රහාරයක් එල්ල වී තිබෙනවා. ,,මන්තී‍්‍රවරයාගේ දෙමහල් නිවසට එහිදී කඩු සහ පොලූවලින් පහරදී අලාභ හානි සිදුකර ඇති බවයි පොලීසිය පැවසුවේ. සම්පූර්ණයෙන් මුහුණු අවාරණය කරගෙන යතුරු පැදි 03කින් පැමිණි පිරිසක් මෙම පහරදීම සිදු කර තිබෙනවා. ,,පහරදීමට සැකකරුවන් පැමිණෙන ආකාරය අසල නිවසක තිබූ ආරක්ෂිත කැමරාවක ද සටහන් වී තිබුණා. මෙම පිරිස මන්තී‍්‍රවරයාගේ නිවෙස ඉදිරිපිට නවතා තිබූ මෝටර් රථයකට සහ යතුරු පැදියකට ද අලාභ හානි සිදු කර ඇති බවයි පොලීසිය පැවසුවේ."}
{"title":"ජාතිවාදය ව්‍යාප්ත වීමට හේතුව ෆේරිල් අශ්රෆ් පහදයි","authors":["කසුන් කැළුම්"],"date":{"year":"2019","month":"05","date":"24"},"views":"2586","content":"වමේ දේශපාලන පක්ෂ බිඳවැටීම රට තුළ ජාතිවාදය ව්‍යාප්වීමට හේතු වූ බව හිටපු අමාත්‍ය ෆේරිල් අශ්රෆ් පවසනවා.,,කොළඹදි මාධ්‍ය වෙත අදහස් දක්වමින් ඇය මේ බව සඳහන් කළා."}
{"title":"ශ්‍රී ලංකාවට සහය වීමට පකිස්තානු ක්‍රිකට් කණ්ඩායමක් දිවයිනට","authors":["කසුන් කැළුම්"],"date":{"year":"2019","month":"05","date":"24"},"views":"2368","content":"තරග සංචාරයක් සඳහා පකිස්තානු වයස අවුරුදු 19න් පහළ කි‍්‍රකට් කණ්ඩායම ඊයේ (23) පස්වරුවේ දිවයිනට පැමිණියා. ,,පාස්කු ඉරිදා එල්ල වූ ත‍්‍රස්ත ප‍්‍රහාරයෙන් පසු විදේශීය කි‍්‍රකට් කණ්ඩායමක් දිවයිනට පැමිණි පළමු අවස්ථාව ද මෙයයි. ,,ශ‍්‍රී ලංකාවේ පවතින තත්ත්වය හමුවේ ඔවුන්ගේ පැමිණීම මෙරට සංචාරය කිරීමට බලාපොරොත්තුවෙන් සිටින සෙසු කණ්ඩායම්වලට ද පූර්වාදර්ශයක් බවයි ශ‍්‍රී ලංකා කි‍්‍රකට් ආයතනයේ උප සභාපති රවීන් වික‍්‍රමරත්න නෙත් ස්පෝට්ස්මන් වෙත ප‍්‍රකාශ කළේ.,,,,මෙම තරග සංචාරයේදී ශී‍්‍ර ලංකා සහ පකිස්තානු වයස අවුරුදු 19න් පහළ කණඩායම් අතර එක්දින තරග 05ක්, පැවැත්වීමට නියමිතව තිබෙනවා. ,,සියලූ තරග පැවැත්වෙන්නේ හම්බන්තොට මහින්ද රාජපක්ෂ කි‍්‍රකට් කී‍්‍රඩාංගනයේදීයි. පළමු තරගය ලබන ඉරිදා පැවැත්වීමට නියමිතව තිබෙනවා."}
{"title":"තේරීම් කාරක සභාව පිළිබඳ විවාදයෙන් පාර්ලිමේන්තුව උණුසුම්","authors":["කසුන් කැළුම්"," නිශාන් ද සිල්වා"],"date":{"year":"2019","month":"05","date":"24"},"views":"2431","content":"පාස්කු ඉරිදා එල්ල වූ ත‍්‍රස්ත ප‍්‍රහාරය සම්බන්ධයෙන් කරුණු සෙවීමට පත් කළ පාර්ලිමේන්තු විශේෂ තේරීම් කාරක සභාව සම්බන්ධයෙන් අදත් පාර්ලිමේන්තුවේ මත ගැටුම් ඇති වුණා. මෙම තේරීම් කාරක සභාව සඳහා මාධ්‍යයට ද ආරාධනා කිරීමට අවස්ථාවක් ලබා දෙන ලෙසයි සභානායක අමාත්‍ය ලක්ෂ්මන් කිරිඇල්ල, කතානායකවරයාගෙන් මෙහිදී ඉල්ලීමක් කළේ. ,,,,මේ සම්බන්ධයෙන් කැබිනට් නොවන අමාත්‍ය අජිත් පී පෙරේරා ද අදහස් පළ කළා. ,,,,විශේෂ තේරීම් කාරක සභාව සම්බන්ධයෙන් පාර්ලිමේන්තු මන්තී‍්‍ර වාසුදේව නානායක්කාර සහ සභානායක, අමාත්‍ය ලක්ෂ්මන් කිරිඇල්ල අතර මෙවන් සංවාදයක් ඇතිවුණා. ,,,,පාර්ලිමේන්තු මන්තී‍්‍ර දයාසිරි ජයසේකර ද විවාදයට එක්වුණා., ,,,පාස්කු ඉරිදා එල්ල වූ ත‍්‍රස්ත ප‍්‍රහාරය සම්බන්ධයෙන් කරුණු සෙවීමට පත් කළ පාර්ලිමේන්තු විශේෂ තේරීම් කාරක සභාවේ සංයුතිය වෙනස් කළ යුතු බවයි ජනතා විමුක්ති පෙරමුණේ නායක පාර්ලිමේන්තු මන්තී‍්‍ර අනුර කුමාර දිසානායක විවාදයට එක්වෙමින් සඳහන් කළේ.,, මෙම තේරීම් කාරක සභාව හමුවට ජනාධිපතිවරයා, අග‍්‍රාමාත්‍යවරයා මෙන්ම ආණ්ඩුකාරවරුන් ද කැඳවිය යුතු බව ද මන්තී‍්‍රවරයා මෙහිදී වැඩිදුරටත් සඳහන් කළා."}
{"title":"කාවින්ද ජයවර්ධන තේරීම් කාරක සභාවෙන් ඉවත් වීමට හේතු කියයි","authors":["කසුන් කැළුම්"," නිශාන් ද සිල්වා"],"date":{"year":"2019","month":"05","date":"24"},"views":"3228","content":"පාස්කු ඉරිදා එල්ල වූ ත‍්‍රස්ත ප‍්‍රහාරය සම්බන්ධයෙන් කරුණු සෙවීමට පත් කළ පාර්ලිමේන්තු විශේෂ තේරීම් කාරක සභාවෙන් ඉවත් වීමට එක්සත් ජාතික පක්ෂ පාර්ලිමේන්තු කවින්ද ජයවර්ධන තීරණය කර තිබෙනවා. ,,තමන් පාර්ලිමේන්තු විශේෂ තේරීම් කාරක සභාවෙන් ඉවත්වීමට හේතුවූ කරුණු සම්බන්ධයෙන් නෙත් නිවුස් පාර්ලිමේන්තු මන්තී‍්‍ර කවින්ද ජයවර්ධනගෙන් විමසීමක් කළා.,,,,තේරීම් කාරක සභාවට විරෝධය පළ කරමින් තමන් ඉන් ඉවත් නොවූ බවයි මන්තී‍්‍රවරයා මෙහිදී වැඩිදුරටත් සඳහන් කළේ. ,,,,පාස්කු ඉරිදා එල්ල වූ ත‍්‍රස්ත ප‍්‍රහාරය සම්බන්ධයෙන් කරුණු සෙවීමට පත් කළ පාර්ලිමේන්තු විශේෂ තේරීම් කාරක සභාවේ සාමාජිකයින් ලෙස ආණ්ඩු පක්ෂයේ මන්තී‍්‍රවරුන් 06දෙනෙකු සහ දෙමළ ජාතික සන්ධනායේ මන්තී‍්‍රවරයෙකු ඊයේ (23) පත් කෙරුණා. ,,ආණ්ඩු පක්ෂය වෙනුවෙන් ඒ සඳහා පත් කෙරුණේ රාවුෆ් හකීම් සහ රවී කරුණානායක යන අමාත්‍යවරුන් සහ ෆීල්ඞ් මාර්ෂල් සරත් ෆොන්සේකා, කවින්ද ජයවර්ධන, මහාචාර්ය ආශූ මාරසිංහ සහ ආචාර්ය ජයම්පති වික‍්‍රමරත්නයි. දෙමළ ජාතික සන්ධානය නියෝජනය කරමින් විශේෂ තේරීම් කාරක සභාවට පාර්ලිමේන්තු මන්තී‍්‍ර එම් ඒ සුමන්තිරන් පත් කෙරුණා. එක්සත් ජනතා නිදහස් සන්ධානය ඊයේ ප‍්‍රකාශ කළේ එම තේරීම් කාරක සභාවට සිය සන්ධානය නියෝජනය කරමින් කිසිඳු මන්තී‍්‍රවරයෙකු සහභාගී නොවන බවයි."}
{"title":"මහා පරිමාණ මත්කුඩු ජාවාරම්කරුවන් වැලිකඩ බන්ධනාගාරයෙන් බූස්සට","authors":["නිශාන් ද සිල්වා"],"date":{"year":"2019","month":"05","date":"24"},"views":"1571","content":"වැලිකඩ බන්ධනාගාරයේ රදවා සිටින ප‍්‍රබල ගණයේ අපරාධකරුවන් සහ මහා පරිමාණ මත්කුඩු ජාවාරම්කරුවන් අදියර දෙකක් යටතේ බූස්ස බන්ධනාගාරය වෙත මාරු කරන බව බන්ධනාගාර දෙපාර්තමේන්තුව පවසනවා. ,,ඒ යටතේ වැලිකඩ රදවා සිටින සිරකරුවන් 15 දෙනෙකු හෙට දිනයේ බූස්ස බන්ධනාගාරයට මාරු කිරීමට හැකිදැයි සොයා බැලීමට බන්ධනාගාර උසස් නිලධාරීන් කිහිප දෙනෙකු අද බූස්ස බන්ධනාගාරයට ගොස් තිබෙනවා. ඔවුන්  බන්ධනාගාරයේ ආරක්‍ෂාව සහ අලූත්වැඩියා කටයුතු පිළිබද අද දිනයේ සොයා බලන බවයි බන්ධනාගාර ආරංචි පැවසුවේ. ,,බූස්ස බන්ධනාගාරයේ තිබෙන සිරමැදිරි සංඛ්‍යාව 46 ක් වන අතර ඉන් සිරමැදිරි 15 ක අලූත්වැඩියා කටයුතු මේ වනවිට අවසන් කර තිබෙනවා. එම සිරමැදිරි 15 සදහා සිරකරුවන් 15 ක් මාරු කිරීමටයි තීරණය වී ඇත්තේ. බූස්ස බන්ධනාගාරයේ ආරක්‍ෂාවට පොලිස් විශේෂ කාර්ය බලකායද යෙදවීමට නියමිතව තිබෙනවා."}
{"title":"ඥානසාර හිමියන් සිය මෑණියන් සමඟ ජනපති හමු වෙයි.","authors":["දිනුක් හේවාවිතාරණ"],"date":{"year":"2019","month":"05","date":"24"},"views":"2214","content":"පූජ්‍ය ගලගොඩඅත්තේ ඥානසාර හිමියන්ගේ මෑණියන් ඊයේ (23) රාත්‍රියේ උන්වහන්සේ සමඟ ජනාධිපති මෛත්‍රීපාල සිරිසේන මැතිතුමා හමු විය. ඒ මහගමසේකර මාවත ජනාධිපති නිල නිවසේ දී ය.,,ජනාධිපතිතුමා විසින් ජනාධිපති පොදු සමාව ලබාදෙමින් ඥානසාර හිමියන් නිදහස් කිරීමට කටයුතු කිරීම පිළිබඳ මෙහිදී ජනාධිපතිතුමා වෙත සිය ගෞරවය සහ ස්තූතිය පළ කළ එම මෑණියන් ජනාධිපතිතුමා සමඟ සුහද කථා බහක ද නිරත විය."}
{"title":"කාවින්ද ජයවර්ධන පෙර තීරණයේම සිට ගනියි -  පාර්ලිමේන්තු තේරිම් කාරක සභාවෙන් ඉල්ලා අස් වෙයි","authors":["දිනුක් හේවාවිතාරණ"],"date":{"year":"2019","month":"05","date":"24"},"views":"2945","content":"රිෂාඩ් බදියුදීන් ඇමතිවරයාට එරෙහි චෝදනා ඇතුළුව අප්‍රේල් 21 වන දා සිදු වූ ප්‍රහාරය සම්බන්ධ සිදුවීම සොයා බැලීමට පත් කළ පාර්ලිමේන්තු විශේෂ තේරීම් කාරක සභාවෙන් කාවින්ද ජයවර්ධන මන්ත්‍රීවරයා ඉල්ලා අස් වී තිබේ.,,මේ සම්බන්ධයෙන් කථානායකවරයා පාර්ලිමේන්තුවට කරුණු දැනුම් දුන්නේ ය."}
{"title":"හැටන් මහනුවර පෞද්ගලික සහ ලංගම බස්රථ වර්ජනයක.\t","authors":["රංජිත් රාජපක්ෂ"],"date":{"year":"2019","month":"05","date":"24"},"views":"1926","content":"හැටන් සිට මහනුවර දක්වා ධාවනය කෙරෙන සියලූම පෞද්ගලික සහ ලංගම බස්රථ අද පෙරවරුවේ වර්ජනයක් ආරම්භ කර තිබෙනවා. ,,ඒ, හැටන් සිට මහනුවර දක්වා ධාවනය කෙරෙන සියලූ බස්රථ නාවලපිටිය බස්නැවතුම්පලට ඇතුළත් නොකිරීමට බලධාරීන් ගත් තීරණයට විරෝධය පළ කරමින්. එම මාර්ගයේ දෛනිකව ලංගම සහ පෞද්ගලික බස්රථ ගමන්වාර 67ක් කි‍්‍රයාත්මක කෙරෙනවා. මීට පෙර සිය බස්රථවලට නාවලපිටිය බස් නැවතුම්පලේදී මගීන් නංවා ගැනීමට අවස්ථාව ලබා දී තිබූ බවයි හැටන් සිට මහනුවර ලංගම සහ පෞද්ගලික බස්රථ සේවකයින් පවසන්නේ. ,,එම බස්රථ සේවකයින් ආරම්භ කළ වර්ජනය හේතුවෙන් හැටන් මහනුවර මාර්ගයේ ධාවනය කෙරෙන බස්රථ භාවිත කරන බොහෝ දෙනෙකු අද පෙරවරුවේ පීඩාවට ද පත්වුණා. නාවලපිටිය බස්නැවතුම්පලට ලංගම සහ පෞද්ගලික බස්රථ ඇතුළත් කිරීමට යළි අවසර ලබා දෙන තෙක් තමන් ආරම්භ කළ වර්ජනය අඛණ්ඩව කි‍්‍රයාත්මක කරන බවයි එම බස්රථ සේවකයින් පැවසුවේ."}
{"title":"ශ්‍රී ලංකාවේ පළමු ලෝක කුසලාන පෙර පුහුණු තරගය අදයි","authors":["කසුන් කැළුම්"],"date":{"year":"2019","month":"05","date":"24"},"views":"3111","content":"ලෝක කුසලාන කි‍්‍රකට් තරගාවලියේ පෙර පුහුණු තරග අද සිට ආරම්භ වනවා. අද දිනයේ තරග 02ක් පැවැත්වෙන අතර ශ‍්‍රී ලංකාව ද ඉන් එක් තරගයකට සහභාගීවීමට නියමිතයි. ,,ශ‍්‍රී ලංකා කණ්ඩායම මෙහිදී තරග වදින්නේ දකුණු අපි‍්‍රකානු කණ්ඩායමට එරෙහිවයි. එම පෙර පුහුණු තරගය මෙරට වේලාවෙන් පස්වරු 03 ට කාඩිෆ්හිදී ආරම්භවීමට නියමිතව තිබෙනවා. ,,අනෙක් පෙර පුහුණු තරගය බි‍්‍රස්ටල්හිදී අද පැවැත්වෙන්නේ ඇෆ්ගනිස්තානය සහ පකිස්තානය අතරයි. ලෝක කුසලාන තර`ගාවලියට පෙර එක් කණ්ඩායමක් පෙර පුහුණු තරග 02කට සහභාගී වනවා. ශ‍්‍රී ලංකාව සහභාගී වන දෙවන පෙර පුහුණු තරගය ලබන ඉරිදා පැවැත්වෙන්නේ ඔස්ටේ‍්‍රලියාවට එරෙහිවයි."}
{"title":"ඇමෙරිකානු හමුදාව ආයුද සමග ලංකාවට පැමිණීම පිළිබඳ සාධාරණව බලන්නැයි ආණ්ඩුවෙන් ඉල්ලීමක්","authors":["සජිත් තිලකරත්න","කසුන් කැළුම්"],"date":{"year":"2019","month":"05","date":"24"},"views":"6849","content":"පාස්කු ඉරිදා එල්ල වූ ත‍්‍රස්ත ප‍්‍රහාරයට පෙර සහ පසු රජය එළඹ ඇති විදෙස් ගිවිසුම් පිළිබඳ පාර්ලිමේන්තුවට කරුණු ඉදිරිපත් කළ යුතු බව ජනතා විමුක්ති පෙරමුණේ පාර්ලිමේන්තු මන්ති‍්‍ර බිමල් රත්නායක ඊයේ ප‍්‍රකාශ කළා. ,,ඒ, රජය අත්සන් කර ඇති විදෙස් ගිවිසුම් සම්බන්ධයෙන් වන කල්තැබීමේ විවාදයේදී යෝජනාවක් ඉදිරිපත් කරමින්.,,,,බිමල් රත්නායක මන්තී‍්‍රවරයා විසින් ඉදිරිපත් කළ එම යෝජනාව ජනතා විමුක්ති පෙරමුණේ පාර්ලිමේන්තු මන්තී‍්‍ර නිහාල් ගලප්පත්ති විසින් ස්ථිර කරනු ලැබුවා. සභානායක අමාත්‍ය ලක්ෂ්මන් කිරිඇල්ල මෙම කල්තැබීමේ යෝජනාව සම්බන්ධයෙන් අදහස් පළ කළ අතර එහිදී පාර්ලිමේන්තු මන්තී‍්‍ර බිමල් රත්නායක අතර ඇතිවූයේ මෙවන් සංවාදයක්.,,,,එක්සත් ජනතා නිදහස් සන්ධාන පාර්ලිමේන්තු මන්තී‍්‍ර ජයන්ත සමරවීර ද මෙම විවාදයට එක්වුණා.,,,,ඉන් අනතුරුව සභානායක අමාත්‍ය ලක්ෂ්මන් කිරිඇල්ල සහ පාර්ලිමේන්තු මන්තී‍්‍ර බිමල් රත්නායක අතර යළිත් සංවාදයක් ඇතිවුණා. ඒ, සභානායකවරයා එම ගිවිසුම සම්බන්ධයෙන් කළ කරුණු පැහැදිළි කිරීම සමගයි.,,,,කෙසේවෙතත් මෙහිදී අදහස් දැක්වූ සභානායක අමාත්‍ය ලක්ෂ්මන් කිරිඇල්ල ප‍්‍රකාශ කළේ මෙම ගිවිසුම් සම්බන්ධයෙන් ගැටලූවක් ඇත්නම් ඒවා සාකච්ඡා මාර්ගයෙන් විසඳා ගැනීමට හැකි බවයි.,, ,,,,පාර්ලිමේන්තුව අද පෙරවරු 10 යි 30ට යළි රැස්වීමට නියමිතයි."}
{"title":"පළමු වසරට පාසල් ළමුන් ඇතුළත් කිරීමේ චක‍්‍රලේඛයේ අඩුපාඩු ගුරු සංගම් පෙන්වයි","authors":["නිශාන් ද සිල්වා"],"date":{"year":"2019","month":"05","date":"24"},"views":"1658","content":"ඉකුත් වසරේ නිකුත් කළ චක‍්‍රලේඛයේ අඩුපාඩු සහ ගැටලූ නිවැරදි කර 2020 වසර සඳහා පළමු ශ්‍රේණියට ළමුන් ඇතුළත් කිරීමට අදාළ චක‍්‍රලේඛය නිකුත් කළ යුතු බව ගුරු සංගම් පවසනවා. ,,2020 වසරට පළමු ශ්‍රේණිය සඳහා ළමුන් ඇතුළත් කිරීමේ චක‍්‍රලේඛය ලබන සඳුදා නිකුත් කරන බව අධ්‍යාපන අමාත්‍යාංශය ඊයේ ප‍්‍රකාශ කළා. චක‍්‍රලේකයක් නිකුත් කළ යුත්තේ දරුවන්ට පාසලක් අහිමි කිරීමට නොව, වැඩි දරුවන් පිරිසකට පාසල් යාමට අවස්ථාව සලසමින් බවයි ලංකා ගුරු සේවා සංගමයේ ප‍්‍රධාන ලේකම් මහින්ද ජයසිංහ පැවසුවේ. ,,,,මෙම වසරේදී පළමු ශ්‍රේණියට පාසල් ළමුන් ඇතුළත් කිරීමට අදාළ චක‍්‍රලේකයේ ඇති ගැටලූ සම්බන්ධයෙන් ගුරු සේවා සංගමයේ ලේකම් ජෝසප් ස්ටාලින් ද අදහස් පළ කළා.,,,,2020 වසර සඳහා පළමු ශ්‍රේණියට ළමුන් ඇතුළත් කිරීමට අදාළ චක‍්‍රලේකය සහ අයැදුම්පත ලබන සඳුදා නිකුත් කරන බවයි අධ්‍යාපන අමාත්‍යාංශය පැවසුවේ."}
{"title":"සිය නිදහසට එරෙහි වූ බලවේග ගැන ඥානසාර හිමියන් කතා කරයි","authors":["නිශාන් ද සිල්වා"],"date":{"year":"2019","month":"05","date":"24"},"views":"5935","content":"සිය නිදහසට එරෙහිව නොයෙක් ජාත්‍යන්තර බලවේග අවි අමෝරා සිටි බව බොදුබල සේනා සංවිධානයේ මහලේකම් පූජ්‍ය ගලගොඩඅත්තේ ඥාණසාර හිිමියන් පවසනවා. තමන් නිදහස් කිරීමට ජාති භේදයක් නොතිබූ බවයි උන්වහන්සේ පැවසුවේ. ජනපති සමාව හිමිව නිදහස් වීමෙන් අනතුරුව මාධ්‍ය වෙත අදහස් දක්වමින් පූජ්‍ය ගලගොඩඅත්තේ ඥාණසාර හිමියන් මේ බව ප‍්‍රකාශ කළා.,,,,තමන් නිදහස් කිරීම සඳහා ජනාධිපතිවරයා සමග ඍජුව කටයුතු කළේ කිහිපදෙනෙකු පමණක් බවයි උන්වහන්සේ මෙහිදී සඳහන් කළේ.  ,,,,ඉකුත් වසරේ අගෝස්තු මස 08වනදා සිරදඬුවම් නියම වූ පූජ්‍ය ගලගොඩඅත්තේ ඥාණසාර හිමියන් නිදහස් කෙරුණේ සිරගත කර මාස 09කට පමණ පසුවයි."}
{"title":"මෙරට අන්තවාදීන් සමග සම්බන්ධකම් පැවැත්වූ ලාංකිකයෙක් මියන්මාරයේදී අත්අඩංගුවට (VIDEO)","authors":["දිනුක් හේවාවිතාරණ"],"date":{"year":"2019","month":"05","date":"24"},"views":"3094","content":"ඉකුත් අප්‍රේල් මස 21 වෙනිදා මෙරට සිදුවූ පාස්කු ඉරිදා බෝම්බ ප්‍රහාරයට සම්බන්ධ අන්තවාදීන් සමග සමීප සම්බන්ධතාවයක් පවත්වාගෙන ගිය බව කියන 39 හැවිරිදි ශ්‍රී ලාංකිකයෙකු මියන්මාරයේදී අත්අඩංගුවට ගෙන තිබෙනවා. මෙලෙස අත්අඩංගුවට ගෙන ඇත්තේ අබ්දුල් සලාම් ඉර්ෂාඩ් මොහොමඩ් නම් අයෙක් බව සදහන්.,,2018 වසරේ ජනවාරි මාසයේදී මියන්මාරයට සංචාරක විසා මත පැමිණ ඇති මෙම සැකකරු යලි එරටින් පිටව නොගොස් ඇති අතර ආගමන විගමන නීති උල්ලංඝණය කරමින් නීතිවිරෝධී අයුරින් එරට රැදී සිට ඇති බවයි මියන්මාර පොලිසිය සදහන් කරන්නේ. දැඩි විමසිල්ලෙන් සිටිය යුතු පුද්ගලයින්ගේ ලැයිස්තුවට මෙම ශ්‍රී ලාංකික සැකකරුගේ නමද ඇතුලත් කර ඇති බවයි මියන්මාර විදේශ කටයුතු අමාත්‍යාංශය සදහන් කර ඇත්තේ.,,මෙම සැකකරු සම්බන්ධයෙන් විමර්ශනය ආරම්භ කර ඇති මියන්මාර පොලිසිය අබ්දුල් සලාම් ඉර්ෂාඩ් මොහොමඩ් නම් පුද්ගලයා රැදී ඇත්නම් ඒ පිලිබදව දැනුම් දෙන ලෙස එරට සංචාරක කටයුතු දෙපාර්තමේන්තුව යටතේ ලියාපදිංචි කර තිබෙන සියළුම කිසියම් හෝටලයක හෝ ලැඟුම්හල් වෙත ඉකුත්දා දැනුම් දී තිබෙනවා.,,පසුව මෙම සැකකරු මියන්මාරයේ යැන්ගුන් ප්‍රාන්තයේ පිහිටි ආගමන විගමන කාර්යාලයට පැමිණ සිය විසා බලපත්‍රය අළුත් කර ගැනීමට පැමිණ ඇති අතර එම අවස්ථාවේදී පොලිසිය විසින් අත්අඩංගුවට ගෙන ඇති බව සදහන්.,,අත්අඩංගුවට ගෙන සිටින සැකකරුව වැඩි දුර විමර්ශනය සදහා එරට පොලිසියේ විශේෂ විමර්ශන ඒකකයට භාරදී ඇති බවත් මෙරට සිදුවූ පාස්කු බෝම්බ ප්‍රහාරයට සම්බන්ධ අන්තවාදීන් සමග මොහුගේ සමීප සම්බන්ධතාවයක් පවත්වා ඇති බවට සැකකරන බවයි මියන්මාර බලධාරීන් සදහන් කරන්නේ.,,මියන්මාරය එරට තුල ඉස්ලාමිය අන්තවාදී සංවිධානවල ක්‍රියාකාරිත්වය සම්බන්ධයෙන් දැඩි අවධානයකින් පසුවන අතර ඇතැම් රෝහින්ගයා මුස්ලිම්වරුන් IS සංවිධානයේ ක්‍රියාකාරීන් ලෙස කටයුතු කරන බවටද පසුගියදා තොරතුරු වාර්තා වුවා. මැලේසියාවේ ත්‍රස්ත ප්‍රහාරයක් එල්ල කිරීමට සැලසුම් කරමින් සිටියදී මිට සති දෙකකට ඉහතදී අත්අඩංගුවට ගනු ලැබු සැකකරුවන් සිව්දෙනා අතර මියන්මාරයේ රෝහින්ගයා මුස්ලිම්වරයෙක්ද ඇතුලත් බව මැලේසියානු ආරක්ෂක අංශ දැනුම් දී සිටියා."}
{"title":"අනාගත කිසිම ආණ්ඩුවක බදියුදීන් නෑ..ඒකාබද්ධ විපක්ෂයෙන් තීන්දුවක්","authors":["කසුන් කැළුම්"],"date":{"year":"2019","month":"05","date":"23"},"views":"2100","content":"අනාගතයේ බිහිවන  ඕනෑම ආණ්ඩුවකදී අමාත්‍ය රිෂාඩ් බදියුදීන් එක් කර නොගැනීමට ඒකාබද්ධ විපක්ෂයේ පක්ෂ නායකයින් තීරණය කර ඇතැයි පාර්ලිමේන්තු මන්තී‍්‍ර ඩිලාන් පෙරේරා පවසනවා.,,ඔහු මේ බව සඳහන් කළේ කොළඹ අද පැවැති මාධ්‍ය හමුවකදීයි."}
{"title":"මාලිංගට සහ උදානට කැරිබියන් පිටියේදි ඉහළ මිලක්","authors":["කසුන් කැළුම්"],"date":{"year":"2019","month":"05","date":"23"},"views":"6576","content":"මෙවර කැරිබියන් පි‍්‍රමියර් ලීග් කි‍්‍රකට් තරගාවලියේ කී‍්‍රඩක වෙන්දේසියේදී වැඩිම මිලක් නියම වූ කී‍්‍රඩකයින් අතරට ලසිත් මාලිංගට සහ ඉසුරු උදාන ද එක්ව සිටිනවා.,,සාන්ත ලූසියා ස්ටාර්ස් කණ්ඩායම විසින් ලසිත් මාලිංගව මිලදී ගෙන තිබුණේ අමෙරිකානු ඩොලර් එක් ලක්ෂ හැට දහසකටයි. එහි වටිනාකම ,,ශ‍්‍රී ලංකා මුදලින් රුපියල් කෝටි දෙකහමාරකට අධික වනවා. ඉසුරු උදාන එම වටිනාකමට මිලදී ගනු ලැබුවේ සාන්ත කිට්ස් කණ්ඩායම විසින්.,,මෙවර කැරිබියන් පි‍්‍රමියර් ලීග් තරගාවලියට එක්වීමේ අවස්ථාව තිසර පෙරේරා, සීකුගේ ප‍්‍රසන්න සහ නිරෝෂන් දික්වැල්ලට ද හිමිව තිබෙනවා.,,2019 කැරිබියන් පි‍්‍රමියර් ලීග් කි‍්‍රකට් තරගාවලිය ලබන අගෝස්තු මස 21වනදා ආරම්භ වීමට නියමිතයි."}
{"title":"අන්තවාදීන් ගෑවුණු වන්ද්‍යකරණ පුවත ගැන පාර්ලිමේන්තුවේ සංවාද","authors":["කසුන් කැළුම්"],"date":{"year":"2019","month":"05","date":"23"},"views":"2390","content":"ජාතික තව්හිද් ජමාද් සංවිධානයට සම්බන්ධ වෛද්‍යවරයෙකු මව්වරුන් පිරිසකට වන්ද්‍යකරණ සැත්කම් සිදු කර ඇති බවට පළ වූ වාර්තා සම්බන්ධයෙන් පාර්ලිමේන්තුවේදී මෙන්ම අද පැවැති මාධ්‍ය හමු කිහිපයකදීම අදහස් පළ වුණා.,,පාර්ලිමේන්තුවේදී ඒ සම්බන්ධයෙන් ජනතා විමුක්ති පෙරමුණේ නායක පාර්ලිමේන්තු මන්තී‍්‍ර අනුර කුමාර දිසානායක කතානායක කරු ජයසූරිය මහතාගෙන් විමසීමක් සිදු කළ අතර සභානායක අමාත්‍ය ලක්ෂ්මන් කිරිඇල්ල ද මෙම සංවාදයට එක්වුණා. ,, ජාතික තව්හිද් ජමාද් සංවිධානයට සම්බන්ධ වෛද්‍යවරයෙකු මව්වරුන් පිරිසකට වන්ද්‍යකරණ සැත්කම් සිදු කර ඇති බවට පළ වූ පුවත සම්බන්ධයෙන් පොලිස් මාධ්‍ය ප‍්‍රකාශක පොලිස් අධිකාරී රුවන් ගුණසේකර අදහස් පළ කළා. , අදාළ පුවත පිළිබඳ තොරතුරු සෙවීමට රජයේ වෛද්‍ය නිලධාරීන්ගේ සංගමය ද කමිටුවක් පත් කර තිබෙනවා. අද පැවැති මාධ්‍ය හමුවකදී එහි සහකාර ලේකම් වෛද්‍ය නවීන් ද සොයිසා මෙලෙස අදහස් දැක්වුවා."}
{"title":"මුස්ලිම් ව්‍යාපාරික ආයතන වලින් වාර්ෂිකව ඩොලර් බිලියන 3ක් ලැබෙනවා..මේවා කියද්දි සමහරුන්ට රිදෙනවා - මංගල සමරවීර","authors":["සජිත් තිලකරත්න","කසුන් කැළුම්"],"date":{"year":"2019","month":"05","date":"23"},"views":"3613","content":"මුස්ලිම් ව්‍යාපාරික ආයතන වලින් පමණක් වාර්ෂිකව ශ‍්‍රී ලංකාවට අමෙරිකානු ඩොලර් බිලියන 3 කට අධික ආදායමක් හිමිවන බව අමාත්‍ය මංගල සමරවීර අද ප‍්‍රකාශ කළා.,,ඒ, පාර්ලිමේන්තුවේදී."}
{"title":"රිෂාඩ් බදියුදීන්ට එරෙහි විශ්වාසභංගය මුලින් ගන්න - විපක්ෂය ඉල්ලයි","authors":["සජිත් තිලකරත්න","කසුන් කැළුම්"],"date":{"year":"2019","month":"05","date":"23"},"views":"1608","content":"අමාත්‍ය රිෂාඞ් බදියුදීන්ට එරෙහිව ගෙන එන විශ්වාසභංග යෝජනාවට අදාළ විවාදය ලබන ජූනි මස 18 සහ 19 යන දෙදින විවාදයට ගන්නා බව කතානායක කරු ජයසූරිය මහතා අද පාර්ලිමේන්තුවට දැනුම් දුන්නා.,,ඒ, පාර්ලිමේන්තු මන්තී‍්‍ර වාසුදේව නානායක්කාර ඒ පිළිබඳ යොමු කළ ප‍්‍රශ්ණයකට පිළිතුරු ලබා දෙමින්. ,, අනතුරුව අග‍්‍රාමාත්‍ය රනිල් වික‍්‍රමසිංහ මහතා සහ සභානායක අමාත්‍ය ලක්ෂ්මන් කිරිඇල්ල ඒ පිළිබඳ මෙලෙස අදහස් පළ කළා. ,, විමල් වීරවංශ මන්තී‍්‍රවරයා විවාදයට එක්වීමත් සමග අග‍්‍රාමාත්‍ය රනිල් වික‍්‍රමසිංහ මහතා, කතානායක කරු ජයසූරිය මහතා සහ සභානායක අමාත්‍ය ලක්ෂ්මන් කිරිඇල්ල අතර මෙවන් සංවාදයක් ඇතිවුණා.  ,,  ,විවාදයට එක්වෙමින් පාර්ලිමේන්තු මන්තී‍්‍ර එස් බී දිසානායක කියා සිටියේ අමාත්‍ය රිෂාඞ් බදියුදීන්ට එරෙහි විශ්වාසභංග යෝජනාවේ ඇතුළත් චෝදනා පාර්ලිමේන්තු තේරීම් කාරක සභාවේ සාකච්ඡා කිරීමට විපක්ෂය සූදානම් නොමැති බවයි. ,, සිය පෙරමුණ ආණ්ඩුවට එරෙහිව ගෙන එන විශ්වාසභංග යෝජනාවට පෙර, විපක්ෂය ගෙන ආ අමාත්‍ය රිෂාඞ් බදියුදීන්ට එරෙහි විශ්වාසභංග යෝජනාව විවාදයට ගත යුතු බවයි ජනතා විමුක්ති පෙරමුණේ නායක පාර්ලිමේන්තු මන්තී‍්‍ර අනුර කුමාර දිසානායක මෙහිදී පැවසුවේ. මන්තී‍්‍රවරයා සහ අග‍්‍රාමාත්‍ය රනිල් වික‍්‍රමසිංහ මහතා අතර එහිදී ඇතිවූයේ මෙවන් සංවාදයක්. ,, පාර්ලිමේන්තුව හෙට පෙරවරු 10.30 ට යළි රැස්වීමට නියමිතයි."}
{"title":"පාසල් වලට ඇතුළුවීමේදී පිළිපැදිය යුතු කරුණු 02ක් ගැන අධ්‍යාපන අමාත්‍යාංශයෙන් දැනුම් දීමක්","authors":["කසුන් කැළුම්"],"date":{"year":"2019","month":"05","date":"23"},"views":"5333","content":"පාසල්වලට ඇතුළුවීමේදී මුහුණු ආවරණය සහිත ඇදුම් හා ආරක්ෂක හිස් ආවරණ පැළඳීම සම්බන්ධයෙන් නියෝග ඇතුළත් විශේෂ ලිපියක් පාසල් ප‍්‍රධානීන් වෙත නිකුත් කිරීමට අධ්‍යාපන අමාත්‍යාංශය පියවර ගෙන තිබෙනවා.,,එවැනි සිද්ධියකදී පාසල් ප‍්‍රධානීන් මැදිහත්විය යුතු ආකාරය සම්බන්ධයෙන් ද අධ්‍යාපන අමාත්‍ය අකිල විරාජ් කාරියවසම්, අධ්‍යාපන ලේකම්වරයාට උපදෙස් ලබා දී ඇති බවයි එම අමාත්‍යාංශය පැවසුවේ. ,,මුහුණු ආවරණය සම්බන්ධයෙන් හදිසි නීති රෙගුලාසි යටතේ පනවා ඇති විධිවිධාන පිළිබඳ නොදැනුවත්කම නිසා මුහුණු ආවරණය කර ගෙන ඇතැම් පුද්ගලයින් පාසලට පැමිණීම හේතුවෙන් ඉකුත් දිනවල පාසල් කිහිපයක ගැටලූ සහගත තත්ත්වයන් ඇතිවුණා. එමෙන්ම, ඇතැම් ගුරුවරියන් ද මුහුණු ආවරණ සහිත ඇඳුමින් සැරසී පැමිණීම හේතුවෙන් ද එවැනි තත්ත්වයන් උද්ගත වුණා. ,,ඒ පිළිබඳ සැලකිල්ලට ගනිමින් පූර්ණ මුහුණු ආවරණ සම්බන්ධ හදිසි නීති රෙගුලාසි යටතේ නිකුත් කර ඇති අති විශේෂ ගැසට් නිවේදනයේ දැක්වෙන නියෝගයට අනුකූලව මානව හිමිකම් කොමිෂන් සභාව ඒ පිළිබඳ අධ්‍යාපන අමාත්‍යාංශයට, රූප සටහන් සහිතව විශේෂ ලිපියක් යොමු කර තිබෙනවා. ,,ඒ, අධ්‍යාපන අමාත්‍යවරයාගේ උපදෙස් පරිදි අධ්‍යාපන ලේකම්වරයා සහ පාසල් ප‍්‍රධානීන් වෙතයි. එම ලිපියට අනුව බුර්කාව සහ නිකාබය පැළඳ පාසල් තුළට ඇතුළුවීම තහනම් වනවා. යතුරු පැදි සඳහා භාවිත කෙරෙන සම්පූර්ණයෙන්ම මුහුණ ආවරණය වන හිස් වැසුම් ද පැළඳ පාසල් තුළට ඇතුළු වීම ද තහනම් බවයි එම නිවේදනයේ වැඩිදුරටත් දැක්වෙන්නේ."}
{"title":"මැතිවරණ ජය ලැබූ මෝදිට, ජනපති, අගමැති, විපක්ෂ නායකගෙන් සුභ පැතුම්","authors":["හේමන්ත කහවලගේ","පවිත්‍රා මදුහර්ෂනි"],"date":{"year":"2019","month":"05","date":"23"},"views":"1349","content":"මහමැතිවරණ ජයග‍්‍රහණය සම්බන්ධයෙන් ඉන්දීය අග‍්‍රාමාත්‍ය නරේන්ද්‍ර මෝදි වෙත ජනාධිපති මෛතී‍්‍රපාල සිරිසේන මහතා සිය සුභ පැතුම් එක් කර තිබෙනවා.,,ට්විටර් පණිවිඩයක් නිකුත් කරමින් ජනාධිපතිවරයා පවසන්නේ අග‍්‍රාමාත්‍ය මෝදිගේ පාලනය යටතේ දෙරටේ සබඳතා ශක්තිමත්ව, අඛණ්ඩව පවත්වා ගෙන යාමට  බලාපොරොත්තු වන බවයි. ,,මේ අතර ඉන්දීය අග‍්‍රාමාත්‍ය නරේන්ද්‍ර මෝදිගේ මැතිවරණ ජයග‍්‍රහණය වෙනුවෙන් අග‍්‍රාමාත්‍ය රනිල් වික‍්‍රමසිංහ මහතා ද සුභාශිංසන පළ කළා. විශේෂ ලිපියක් යොමු කරමින් අග‍්‍රාමාත්‍යවරයා පවසන්නේ මැතිවරණය හරහා ජනතාවගෙන් ලද සහයෙන්, ඉන්දීය ජනතාව අග‍්‍රාමාත්‍ය නරේන්ද්‍ර මෝදිගේ පාලනය සම්බන්ධයෙන් තබා ඇති විශ්වාසය පිළිඹිබු වන බවයි. ,,මේ අතර නිවැරදි නායකත්වය ඔස්සේ ඉන්දියාව තවදුරටත් ඉදිරියට ගෙන යාමට අග‍්‍රාමාත්‍ය නරේන්ද්‍ර මෝදි හට සුභ පැතුම් එක් කරන බව ව්ටිවර් පණිවිඩයක් නිකුත් කරමින් විපක්ෂ නායක මහින්ද රාජපක්ෂ මහතා ද ප‍්‍රකාශ කළා. ,,අද පස්වරුවේ නිකුත් කෙරුණු ඉන්දීය මහ මැතිවරණයේ ප‍්‍රතිපල අනුව අග‍්‍රාමාත්‍ය නරේන්ද්‍ර මෝදිගේ නායකත්වයෙන් යුත් භාරතීය ජනතා පක්ෂය ඉන් අතිවිශිෂ්ඨ ජයග‍්‍රහණයක් ලබා තිබෙනවා. ඒ අනුව පාර්ලිමේන්තුවේ සමස්ත ආසන 542න් ආසන 346ක බහුතර බලයක් දිනා ගත්තේ භාරතීය ජනතා පක්ෂයයි. ප‍්‍රධාන විපක්ෂය වන කොංග‍්‍රස් පක්ෂයට හිමිවූයේ ආසන 90ක් පමණයි. ,,අග‍්‍රාමාත්‍ය නරේන්ද්‍ර මෝදිගේ ප‍්‍රධානත්වයෙන් යුත් භාරතීය ජනතා පක්ෂයේ ජයග‍්‍රහණය වෙනුවෙන්, කොංග‍්‍රස් පක්ෂයේ උප සභාපති රාහුල් ගාන්ධි සුබ පැතුම් එක් කළ බවයි ඉන්දීය මාධ්‍ය පැවසුවේ."}
{"title":"ඉවසීමෙන් කටයුතු කරන්න - නිදහස ලැබූ ඥාණසාර හිමියන්ගෙන් ඉල්ලීමක්  (UPDATE) (PHOTOS)","authors":["ප්‍රනීත් කරුණාරත්න "," නිශාන් ද සිල්වා ","දිනුක් හේවාවිතාරණ "," සමීර වීරකෝන් "," මිලින්ද රොද්‍රිගු "],"date":{"year":"2019","month":"05","date":"23"},"views":"6117","content":"රට වෙලා ගනිමින් ඇති අන්තවාදී කි‍්‍රයා පරාජය කිරීම සඳහා ඉදිරි කාලයේදී කලබල නොවී ඉතා ඉවසීමෙන් කටයුතු කළ යුතු බව බොදුබල සේනා සංවිධානයේ මහ ලේකම් පූජ්‍ය ගලගොඩඅත්තේ ඥාණසාර හිමියන් පවසනවා.,,උන්වහන්සේ මේ බව පැවසුවේ ජනාධිපති සමාව යටතේ අද පස්වරුවේ නිදහස හිමිවීමෙන් පසු රුක්මල්ගම ධර්මවිජයාලෝක විහාරස්ථානයට පැමිණිමෙන් අනතුරුව මාධ්‍ය වෙත අදහස් දක්වමින්.,, මේ, එහිදී වැඩිදුරටත් අදහස් දැක්වූ පූජ්‍ය ගලගොඩඅත්තේ ඥාණසාර හිමියන්. ,,  ,,,,, ,,ගලගොඩඅත්තේ ඥාණසාර හිමියන් නිදහස ලබා පිටව යයි   (UPDATE) (PHOTOS),,23-05-2019 17:57,,ජනාධිපති සමාව ලැබූ ගලගොඩඅත්තේ ඥාණසාර හිමියන් වැලිකඩ බන්ධනාගාරයෙන් පිටව ගොස් තිබෙනවා. රටේ ආරක්ෂක තත්ත්වය සැලකිල්ලට ගනිමින් ගලගොඩඅත්තේ ඥාණසාර හිමියන් වැලිකඩ ප්‍රධාන පිවිසුමෙන් නොව වෙනත් මාර්ගයකින් බන්ධනාගාරයෙන් පිටව ගොස් ඇති බවයි වාර්තා වන්නේ.,,මේ වන විට උන්වහන්සේ කෝට්ටේ ඉත්තෑපානේ මහනායක ස්වාමින් වහන්සේ බැහැ දැකීම සදහා කොට්ටාවේ රුක්මල්ගම විහාරස්ථානයට වැඩම කර ඇති බවයි වාර්තා වන්නේ.,,-------------------------------------------------------------------------------------------------------------------------------,,බන්ධානාගාර කොමසාරිස් ජනාධිපති සමාව දීමේ ලිපිය රැගෙන බන්ධනාගාර රෝහලට යයි,,(23-05-2019 17:50),,පූජ්‍ය ගලගොඩඅත්තේ ඥාණසාර හිමියන්ට ජනාධිපති සමාව ලබාදීමේ ලිපිය රැගෙන බන්ධනාගාර කොමසාරිස් ජෙනරාල්වරයා මිට සුළු මොහොතකට පෙර බන්ධනාගාර රෝහල වෙත යාම සදහා බන්ධනාගාර දෙපාර්තමේන්තු මුලස්ථානයෙන් පිටත් වී තිබෙනවා.,,මේ වන විට උන්වහන්සේව පිළිගැනීම සදහා ගිහි පැවිදි විශාල පිරිසක් වැලිකඩ බන්ධනාගාරය ඉදිරිපිටට රැස්වී සිටින බවයි අප වාර්තාකරු සදහන් කර සිටියේ. ,,,,,,,,,,,,--------------------------------------------------------------------------------------------------------------------------------------------------------------------------------,, ඥණසාර හිමියන් නිදහස් කිරීමට අදාළ නියෝගය ලැබෙයි,,(23-05-2019 17:37),,පූජ්‍ය ගලගොඩ අත්තේ ඥණසාර හිමියන් නිදහස් කිරීමට අදාළ නියෝගය බන්ධනාගාර කොමසාරිස් ජනරාල්වරයාට ලැබී ඇති බව වාර්තාවනවා.,,උන්වහන්සේ නිදහස් වන අවස්ථාව දැක බලා ගැනීමට මේ වන විට වැලිකඩ බන්ධනාගාරය ඉදිරිපිට විශාල පිරිසක් රැස්ව තිබෙනවා."}
{"title":"පකිස්තානු සරණාගතයින් වවුනියාවෙන් ඉවත් කරන්නැයි ඉල්ලා දිස්ති‍්‍රක් ලේකම්වරයාට ලිපියක්","authors":["කසුන් කැළුම්"],"date":{"year":"2019","month":"05","date":"23"},"views":"2286","content":"වවුනියාව පූංතෝට්ටම් ප‍්‍රදේශයට රැගෙන එනු ලැබූ පකිස්තානු සරණාගතයින් 38දෙනා වහාම එම ප‍්‍රදේශයෙන් ඉවත් කිරීමට කටයුතු කරන ලෙස ඉල්ලා වව්නියාව දිස්ති‍්‍රක් ලේකම්වරයා වෙත ලිපියක් යොමු කර තිබෙනවා. ,,ඒ, එම ප‍්‍රදේශයේ ආගමික සහ දේශපාලන නායකයින් පිරිසක් විසින්.,,මෙම පකිස්තානු සරණාගතයින් පිිරිස වවුනියාව පූංතෝට්ටම් ප‍්‍රදේශයේ, හිටපු එල් ටී ටී ඊ සාමාජිකයින් පුණරුත්තාපනය කිරීමේ මධ්‍යස්ථානයක් වෙත රැගෙන එනු ලැබූවේ ඉකුත් 17වනදායි.,,අනවශ්‍ය ගැටලූවක් උද්ගතවීමට පෙර මෙම පිරිස අදාළ ප‍්‍රදේශයෙන් ඉවත් කරන ලෙසයි එම ප‍්‍රදේශයේ ආගමික හා දේශපාලන නායකයින් වව්නියාව දිස්ති‍්‍රක් ලේකම්වයාගෙන් මෙහිදී ඉල්ලා ඇත්තේ."}
{"title":"2020 වසරේ පළමු ශ්‍රේණියට ළමුන් ඇතුළත් කිරීමට අදාළ චක‍්‍රලේඛය සහ අයැදුම්පත ලබන සඳුදා නිකුත් කෙරේ","authors":["කසුන් කැළුම්"],"date":{"year":"2019","month":"05","date":"23"},"views":"1808","content":"2020 වසර සඳහා පළමු ශ්‍රේණියට ළමුන් ඇතුළත් කිරීමට අදාළ චක‍්‍රලේඛය සහ අයැදුම්පත ලබන සඳුදා නිකුත් කරන බව අධ්‍යාපන අමාත්‍යාංශය පවසනවා.,,ඊට අදාළ පුවත්පත් දැන්වීම් 28වන අගහරුවාදා පළ කිරීමට නියමිත බවයි එම අමාත්‍යාංශය පැවසුවේ.,,අදාළ චක‍්‍රලේඛය සහ අයැදුම්පත www.moe.gov.lk  අධ්‍යාපන අමාත්‍යාංශයේ නිල වෙබ් අඩවියේ ඇතුළත් කිරීමට ද නියමිතයි."}
{"title":"තේරීම් කාරක සභාවට සහභාගී නොවන බව එක්සත් ජනතා නිදහස් සන්ධානය කියයි","authors":["මහේෂ් චතුරංග","තරංග රුක්ෂාන් ජයසේකර"],"date":{"year":"2019","month":"05","date":"23"},"views":"1867","content":"පාස්කු ඉරිදා සිදු වූ බෝම්බ ප‍්‍රහාරයට අදාළ කරුණු සහ රිෂාඞ් බදියුදීන් අමාත්‍යවරයාට එරෙහි චෝදනා පිළිබ`ද සොයා බැලීමට පත් කළ පාර්ලිමේන්තු තේරීම් කාරක සභාවට සහභාගී නොවන බව එක්සත් ජනතා නිදහස් සන්ධානය පවසනවා.,,පක්ෂ මහ ලේකම්, පාර්ලිමේන්තු මන්ත‍්‍රී මහින්ද අමරවීර මේ බව තහවුරු කළේ අද පැවති මාධ්‍ය හමුවකදීයි.,,ඊයේ පත් කළ මෙම පාර්ලිමේන්තු තේරීම් කාරක සභාව සාමාජිකයින් 40 දෙනෙකුගෙන් සමන්විතයි."}
{"title":"ජනපතිගේ තීරණයකින් හැර ධූර අත්නොහරින බව හිස්බුල්ලා සහ සාලි කියයි","authors":["ලහිරු කපුගේ"],"date":{"year":"2019","month":"05","date":"23"},"views":"2618","content":"ජනාධිපතිවරයා සිය ධුර සම්බන්ධයෙන් ගන්නා තීරණයකික් හැර කිසිඳු අවස්ථාවක ධුර අත්නොහරින බව නැගෙනහිර පළාත් ආණ්ඩුකාර එම්. එල්. ඒ. එම්. හිස්බුල්ලා සහ බස්නාහිර පළාත් ආණ්ඩුකාර අසාද් සාලි අවධාරණය කරනවා. ඒ, නෙත් නිවුස් වෙත අදහස් දක්වමින්.,,එහිදී බස්නාහිර පළාත් ආණ්ඩුකාර අසාද් සාලි දැක්වූ අදහස් පහතින් දැක්වෙයි. ,,,,නැගෙනහිර පළාත් ආණ්ඩුකාර එම්. එල්. ඒ. එම්. හිස්බුල්ලා ද ප‍්‍රකාශ කළේ තමාට එරෙහි චෝදනා ප‍්‍රතික්ෂේප කරන බවයි. ,,,,කෙසේවෙතත් අමාත්‍ය රිෂාඞ් බදියුදීන් මෙන්ම නැගෙනහිර පළාත් ආණ්ඩුකාර එම්. එල්. ඒ. එම්. හිස්බුල්ලා සහ බස්නාහිර පළාත් ආණ්ඩුකාර අසාද් සාලි සියලූ තනතුරුවලින් වහාම ඉවත් කරන්නැයි ඉල්ලා ජාතික සංඝ සම්මේලනය ජනාධිපති මෛත‍්‍රීපාල සිරිසේන මහතා වෙත ඊයේ (22) සංදේශයක් ද භාරදුන්නා.,,අදාළ සංදේශයට දහස් ගණනක මහා සංඝරත්නයේ අත්සන් ඇතුළත්. ඉස්ලාම් ත‍්‍රස්තවාදී ක‍්‍රියාවලට අනුග‍්‍රහය සහ අනුබල දුන් බවට අමාත්‍යවරයාට සහ ආණ්ඩුකාරවරුන් දෙදෙනාට එමගින් චෝදනා එල්ල කර ඇතැයි සඳහන්."}
{"title":"වඳ සැත්කම් සිද්ධිය ගැන පොලිසිය පරීක්ෂණ අරඹයි","authors":["තරංග රුක්ෂාන්"," ලහිරු කපුගේ"],"date":{"year":"2019","month":"05","date":"23"},"views":"5199","content":"සිසේරියන් සැත්කම්වලින් පසුව තව්හිද් ජමාත් සංවිධානයට සම්බන්ධ වෛද්‍යවරයෙකු සිංහල බෞද්ධ මව්වරුන් පිරිසකට වන්ද්‍යකරණ සැත්කම් සිදු කර ඇති බවට පළවන වාර්තා සම්බන්ධයෙන් පරීක්ෂණයක් ක‍්‍රියාත්මක බව පොලිසිය පවසනවා.,,අදාළ වාර්තාවලින් වැඩිදුරටත් ප‍්‍රකාශ කර තිබුණේ විශේෂ පොලිස් කණ්ඩායමක් පුළුල් විමර්ශනයක් ද ආරම්භ කර ඇති බවයි.,,ඒ සම්බන්ධයෙන් විමර්ශනය කිරීම සඳහා අපරාධ පරීක්ෂණ දෙපාර්තමේන්තුවට භාරදී ඇති බවයි පොලිස් මාධ්‍ය ප‍්‍රකාශක පොලිස් අධිකාරී රුවන් ගුණසේකර ප‍්‍රකාශ කළේ."}
{"title":"\"මුස්ලිම්-කතෝලික-හින්දු අය වහාම ඉස්සරහට එන්න ඕනේ\" - අමිල හිමි","authors":["ලහිරු කපුගේ"],"date":{"year":"2019","month":"05","date":"23"},"views":"5262","content":"ශ‍්‍රී ලංකාව බෞද්ධ රටක් නොවන බවත්, එය ශ‍්‍රී ලාංකිකයින්ගේ රටක් බවත් අමාත්‍ය මංගල සමරවීර සිදු කළ ප‍්‍රකාශය සත්‍ය බව පූජ්‍ය දඹර අමිල හිමියන් පවසනවා.,,ඒ, ඊයේ (22) පැවති උත්සවයකදීයි. ,,එහිදී \"විශේෂයෙන්ම මුස්ලිම්, කතෝලික, හින්දු අය වහාම ඉස්සරහට එන්න ඕනේ. වැඩි වේගයකින් එන්න ඕනේ. අනන්‍යතාවයන් නැති කරන්න දෙන්න එපා කියන එක මම ඒ අයගෙනුත් ඉල්ලනවා. මංගල සමරවීර ඇමතිතුමා ශ්‍රී ලංකාව බෞද්ධ රටක් නොවේ කියලා කිව්ව එක...සමහරු කියනවා ඒක කිව්ව වෙලාව අවුල් කියලා. ඇත්තනම් ඕන වෙලාවක කියන්න පුළුවන් වෙන්න ඕනේ. \",,,,කෙසේවෙතත් ශ‍්‍රී ලංකාව බෞද්ධ රටක් නොවන බවට සිදු කරන ප‍්‍රකාශ කිසිදු පදනමක් නොමැති ප‍්‍රකාශ බව පූජ්‍ය අතුරලියේ රතන හිමියන් පැවසුවා. උන්වහන්සේ පෙන්වා දෙන්නේ එවැනි මාතෘකාවක් පිළිබඳ සාකච්ඡා කිරීම පවා අනවශ්‍ය බවයි. ,,පූජ්‍ය අතුරලියේ රතන හිමියන් මෙම අදහස් පළ කළේ ඊයේ (22) රාත‍්‍රියේ ප‍්‍රචාරය වූ නෙත් එෆ්. එම්. අන්ලිමිටඩ් වැඩසටහනට එක්වෙමින්.,, ,,(ඊයේ (22) රාත‍්‍රියේ ප‍්‍රචාරය වූ නෙත් එෆ්. එම්. අන්ලිමිටඞ් වැඩසටහන පහතින් දැක්වෙයි)"}
{"title":"අගමැති සති 02ක් ඇතුළත වාර්තාව ඉල්ලයි","authors":["හේමන්ත කහවලගේ"],"date":{"year":"2019","month":"05","date":"23"},"views":"1673","content":"අමාත්‍ය රිෂාඞ් බදියුදීන්ට එරෙහිව එල්ල වී ඇති චෝදනා සොයා බැලීම සඳහා පත් කළ පාර්ලිමේන්තු තේරීම් කාරක සභාවේ අතුරු වාර්තාව සති 02ක් ඇතුළත ලබාදෙන ලෙස අග‍්‍රාමාත්‍ය රනිල් වික‍්‍රමසිංහ මහතා කථානායක කරූ ජයසූරිය මහතාගෙන් ඉල්ලීමක් කර තිබෙනවා.,,පාස්කු ඉරිදා සිදු වූ බෝම්බ ප‍්‍රහාරයට අදාළ කරුණු සහ රිෂාඞ් බදියුදීන් අමාත්‍යවරයාට එරෙහි චෝදනා පිළිබඳ සොයා බැලීමටයි පාර්ලිමේන්තු තේරීම් කාරක සභාවක් ඊයේ පත් කළේ. එය සාමාජිකයින් 40 දෙනෙකුගෙන් සමන්විතයි.,,මේ අතර අමාත්‍ය රිෂාඞ් බදියුදීන්ට එරෙහි විශ්වාසභංග යෝජනාව සම්බන්ධයෙන් පාර්ලිමේන්තුවේ අද පැවති පක්ෂ නායක රැස්වීම කිසිදු එකගතාවකින් තොරව අවසන් වී ඇති බව වාර්තා වනවා. විශ්වාසභංග යෝජනාව විවාදයට ගැනීමට ආණ්ඩු පක්ෂය ලබාදුන් දිනවලට විපක්ෂයේ නියෝජිතයින් අකමැත්ත පළ කිරීම ඊට හේතුවයි."}
{"title":"ඥාණසාර හිමියන්ට එරෙහිව නඩු 13ක් - නිදහස ලබාදිය යුතු නිසි ක‍්‍රමවේදය ගැනත් කියවේ","authors":["නිශාන් ද සිල්වා","හේමන්ත කහවලගේ"],"date":{"year":"2019","month":"05","date":"23"},"views":"6287","content":"පූජ්‍ය ගලගොඩඅත්තේ ඥාණසාර හිමියන්ට ජනාධිපති සමාව ලබාදුනහොත් වහාම උන්වහන්සේ නිදහස් කිරීම සඳහා වැලිකඩ බන්ධනාගාරය මේ වනවිට කටයුතු සූදානම් කර තිබෙනවා.,,එහි ජ්‍යෙෂ්ඨ ප‍්‍රකාශකයෙකු පැවසුවේ ඊට අදාළ ලිපිය බන්ධනාගාරය වෙත ලද වහාම පැය 03ක් වැනි කාලයක් තුළ උන්වහන්සේ නිදහස් කිරීමට හැකි වන බවයි. කෙසේවෙතත් ජනාධිපතිවරයාගේ ලිපියෙහි අඩංගු කරුණු මොනවා දැයි දැන ගන්නා තෙක් ඥාණසාර හිමියන් නිදහස් කිරීමට නොහැකි බව ඔහු පවසනවා.,,උන්වහන්සේ මේ වනවිට නඩු 02කට අදාළව සිර දඬුවම් විඳීමත් තවත් නඩු කිහිපයකින් රක්ෂිත බන්ධනාගාරගත කිරීමේ නියෝග ලබාදී තිබීමත් ඊට හේතුව ලෙසයි ප‍්‍රකාශ කෙරුණේ. ඥාණසාර හිමියන්ට එරෙහිව නඩු 13ක් ඇති බවටද බන්ධනාගාර ආරංචි මාර්ග සඳහන් කළා. ,,ඥාණසාර හිමියන්ට සම්පූර්ණ නිදහස ලැබීමට නම් අදාළ සියලූ දඬුවම්වලින් උන්වහන්සේ නිදහස් කළ යුතු බවද බන්ධනාගාර ප‍්‍රකාශකයා වැඩිදුරටත් සඳහන් කළා.,,නෙත් නිවුස් මීට නොබෝ වේලාවකට පෙර කළ විමසීමක දී ද තහවුරු වුණේ මේ දක්වා උන්වහන්සේට නිදහස ලබාදීමට අදාළ කිසිදු නියෝගයක් නිල වශයෙන් වැලිකඩ බන්ධනාගාරයට ලැබී නොමැති බවයි.,,කෙසේවෙතත් උන්වහන්සේට නිදහස ලැබෙනු ඇතැයි අපේක්ෂාවෙන් භික්ෂූන් වහන්සේ ඇතුළු පිරිසක් වැලිකඩ බන්ධනාගාරය ඉදිරිපිට රැඳී සිටින බවද නෙත් නිවුස් වෙත වාර්තා වුණා. ,,ඥාණසාර හිමියන්ට ජනාධිපති සමාව ලබාදීමට අදාළ ලිපියට ජනාධිපති මෛතී‍්‍රපාල සිරිසේන මහතා ඊයේ (22) පස්වරුවේ අත්සන් තබා ඇති බවට වාර්තා පළ වුවත් ඒ පිළිබඳ නිල වශයෙන් කිසිදු බලධාරියෙකු මේ දක්වා තහවුරු කර නැහැ.,,නිසි ක‍්‍රමවේදයට අනුව අදාළ ලිපිය අධිකරණ සහ බන්ධනාගාර ප‍්‍රතිසංස්කරණ අමාත්‍යංශය වෙත යොමු කළ යුතු අතර පසුව ඊට අදාළ නියෝග බන්ධනාගාර දෙපාර්තමේන්තුව වෙත ලබාදිය යුතුයි. ඉන් අනතුරුව වැලිකඩ බන්ධනාගාරය වෙත අවශ්‍ය උපදෙස් ලබාදෙනු ඇති. ,,කෙසේවෙතත් පූජ්‍ය ගලගොඩඅත්තේ ඥාණසාර හිමියන්ට ජනපති සමාව ලබාදීම සම්බන්ධයෙන් මේ වනවිට විවිධ අදහස් පළ වෙමින් තිබෙනවා. නෙත් නිවුස් වෙත අදහස් දක්වමින් බොදුබල සේනා සංවිධානයේ ජාතික සංවිධායක පූජ්‍ය විතාරන්දෙණියේ නන්ද හිමියන්ද ප‍්‍රකාශ කළේ ඥාණසාර හිමියන්ට අද පස්වරුවේ සමාව ලැබෙනු ඇති බවයි. ,,කෙසේවෙතත් උන්වහන්සේට ජනපති සමාව හිමිවීම ප‍්‍රමාද විය හැකි බවයි බොදුබල සේනා සංවිධානයේ ආරම්භක අධ්‍යක්‍ෂවරයෙකු වූ ඩිලන්ත විතානගේ පැවසුවේ. ,,මේ අතර මානව හිමිකම් වෙනුවෙන් පෙනී සිටින නීතිවේදියෙකු වන ජනාධිපති නීතිඥ ජේ. සී. වැලිඅමුණ පවසන්නේ ඥාණසාර හිමියන්ට සමාව ප‍්‍රදානය කරන්නේ නම් එය අධිකරණයේ ස්වාධීනත්වයට එල්ල කරන අතුල් පහරක් බවයි.,,උන්වහන්සේ බන්ධනාගාරගත කරනු ලැබුවේ අධිකරණ කටයුතුවලට මැදිහත්වීම සහ අධිකරණයට අපහාස කිරීමේ චෝදනාවට වරදකරු වීම හේතුවෙන් බවයි ඔහු පවසන්නේ. කිසිදු සිවිල් රාජ්‍යයක් මෙවැනි චූදිතයෙකුට සමාව නොදෙන බවද ජනාධිපති නීතිඥ ජේ. සී. වැලිඅමුණ පවසනවා.,,එමෙන්ම 19 වන ව්‍යවස්ථා සංශෝධනයෙන් අනතුරුව ජනාධිපති සමාව සම්බන්ධයෙන් අධිකරණ විමර්ශනයක් පැවැත්විය හැකි බවයි සිය ට්වීටර් ගිණුමේ සටහනක් තබමින් ඔහු පවසා ඇත්තේ."}
{"title":"ගෝඨාට එරෙහි නඩුව දිනපතා විභාගයට ගැනීමට දින දෙයි","authors":["අධිකරණ වාර්තාකරු"],"date":{"year":"2019","month":"05","date":"23"},"views":"2302","content":"ඩී.ඒ. රාජපක්ෂ අනුස්මරණ කෞතුකාගාරය ඉදිකිරීමේදී රාජ්‍ය මුදල් රුපියල් මිලියන 33.9 ක් සාවද්‍ය පරිහරණය කළැයි කියන සිද්ධිය සම්බන්ධයෙන් ගෝඨාභය රාජපක්ෂ මහතා ඇතුළු හත්දෙනෙකුට එරෙහිව පවරා ඇති නඩුව ජූනි මස 19 වැනිදා සිට දිනපතා විභාගයට ගැනීමට ස්තීර ත්‍රිපුද්ගල මහාධිකරනය අද (23) නියෝග කළා.,,මේ අතර හිටපු ආරක්ෂක ලේකම් ගෝඨාභය රාජපක්ෂ මහතාට සිංගපූරුවේ සංචාරය කිරීමට ස්තීර ත්‍රිපුද්ගල මහාධිකරණය අද අවසර ලබා දුන්නා.,,මෙම සිද්ධිය සම්බන්ධයෙන් චෝදනා ලැබ සිටින ගෝඨාභය රාජපක්ෂ මහතා හැර නඩුවේ දෙවැනි, පස්වෙනි, හයවෙනි සහ හත්වෙනි  විත්තිකරුවන් වෙනුවෙන් ඉදිරිපත් කළ මූලික විරෝධතා ප්‍රතික්ෂේප කර නඩුව විභාගයට ගැනීමට ස්තීර ත්‍රිපුද්ගල මහාධිකරනය අද නියෝග කළා.,,අද දින මෙම නඩුව විනිසුරු සම්පත් අබේකෝන්, විනිසුරු සම්පත් විජේරත්න සහ  විනිසුරු චම්පා ජානකි රාජරත්න යන ත්‍රිපුද්ගල විනිසුරු මඩුල්ල ඉදිරියේ කැඳවන ලදී."}
{"title":"BJP විශිෂ්ට ජයක් ලබයි","authors":["තරංග රුක්ෂාන් - විදෙස් මාධ්‍ය ඇසුරෙන්"],"date":{"year":"2019","month":"05","date":"23"},"views":"5267","content":"ඉන්දීය මහ මැතිවරණයේ ප‍්‍රතිඵලවලට අනුව අග‍්‍රාමාත්‍ය නරේන්ද්‍ර මෝදිගේ බී.ජේ.පී. පක්ෂය ප‍්‍රමුඛ සන්ධානයට විශිෂ්ට ජයක් හිමි වී තිබෙනවා.,,ඒ, එරට පාර්ලිමේන්තුවේ මන්ත‍්‍රී ආසන 542න් ආසන 300කට වඩා වැඩි සංඛ්‍යාවක් ජය ගනිමින්.,,රාහුල් ගාන්ධිගේ කොංග‍්‍රස් පක්ෂය ප‍්‍රමුඛ සන්ධානයට හිමි වී ඇත්තේ ආසන 100කට වැඩි සංඛ්‍යාවක් පමණයි.,,කෙසේවෙතත් මේ දක්වා මැතිවරණයේ නිල සමස්ත ප‍්‍රතිඵල නිකුත් වී නැහැ. එහෙත් ආණ්ඩුවක් පිහිටුවීම සඳහා කිසියම් පක්ෂයක් හෝ සන්ධානයක් ලබාගත යුත්තේ පාර්ලිමේන්තුවේ ආසන 272ක් පමණයි."}
{"title":"තිලාන් සමරවීර  සියලු ගිවිසුම්වලින් ඉවතට","authors":["කසුන් කැළුම්"],"date":{"year":"2019","month":"05","date":"23"},"views":"4213","content":"ශී‍්‍ර ලංකා කි‍්‍රකට් ඉහළ දක්ෂතා වර්ධන මධ්‍යස්ථානයේ පුහුණුකරුවෙකු ලෙස කටයුතු කළ හිටපු ක‍්‍රිකට් ක‍්‍රීඩක තිලාන් සමරවීර එම ආයතනය සමග පවතින සියලු ගිවිසුම්වලින් ඉවත් වී තිබෙනවා.,,ඒ, සිය ඉල්ලා අස්වීමේ ලිපියද කි‍්‍රකට් ආයතනය වෙත භාර දෙමින්.,,අදාළ ලිපියට ශී‍්‍ර ලංකා කි‍්‍රකට් විධායක කමිටුවේ අනුමැතිය හිමිව ඇති අතර මාස 3ක වැටුප් ද ලබා දෙමින් ඔහු සියලූ ගිවිසුම්වලින් නිදහස් කිරීමටයි ශී‍්‍ර ලංකා කි‍්‍ර‍කට් ආයතනය පියවර ගෙන ඇත්තේ.,,තිලාන් සමරවීර ජාතික කි‍්‍රකට් කණ්ඩායමේ පිතිකරණ පුහුණුකරු ධුරයෙන් ඉවත් කෙරුණේ ඉකුත් දෙසැම්බර් මාසයේදීයි. කෙසේවෙතත් තිලාන් සමරවීර, ශී‍්‍ර ලංකා කි‍්‍රකට් ආයතනයේ සියලූ ගිවිසුම්වලින් ඉවත්වීමට තීරණය කර ඇත්තේ පෞද්ගලික හේතුවත් මත බවයි වාර්තා වන්නේ."}
{"title":"විශ්වාසභංග යෝජනාව ගැන විශේෂ පක්ෂ නායක රැස්වීමක් අද ","authors":["තරංග රුක්ෂාන්"," ලහිරු කපුගේ"],"date":{"year":"2019","month":"05","date":"23"},"views":"1425","content":"අමාත්‍ය රිෂාඞ් බදියුදීන්ට එරෙහිව ඉදිරිපත් කළ විශ්වාසභංග යෝජනාව සම්බන්ධයෙන් විශේෂ පක්ෂ නායක රැස්වීමක් අද (23) පැවැත්වෙනවා. පස්වරු 03.00ට පැවැත්වෙන මෙම රැස්වීමේදී විශ්වාසභංග යෝජනාවට දිනයක් ලබාදීම සම්බන්ධයෙන් සාකච්ඡා කරනු ඇති. ,,පාර්ලිමේන්තුව ඊයේ රැස්වූ අවස්ථාවේදී ද රිෂාඞ් බදියුදීන් අමාත්‍යවරයාට එරෙහි විශ්වාසභංග යෝජනාව විවාදයට ගැනීමට දින නියම නොකිරීම සම්බන්ධයෙන් විවාදාත්මක තත්වයක් ඇති වුණා. විපක්ෂයේ මන්ත‍්‍රීවරුන් එහිදී අවධාරණය කළේ තේරීම් කාරක සභාවක් පත් කිරීමකින් තොරව විශ්වාසභංගයට දිනයක් ලබාදිය යුතු බවයි. එහිදී ඇති වූ වාද විවාද මධ්‍යයයේ අද පැවැත්වෙන පක්ෂ නායක රැස්වීමෙන් පසු ඊට අදාළව දිනයක් ප‍්‍රකාශයට පත්කරන බව කථානායකවරයා ද සඳහන් කළා. ,,විශ්වාසභංග යෝජනාව විවාදය සඳහා දිනයක් ලබා නොදීම සම්බන්ධයෙන් විපක්ෂයේ මන්ත‍්‍රීවරුන් ඊයේ පැවති මාධ්‍ය සාකච්ඡාවලදී ද දිගින් දිගටම අදහස් පළ කළා. එක්සත් ජනතා නිදහස් සන්ධාන පාර්ලිමේන්තු මන්ත‍්‍රී ගාමිණි ලොකුගේ ද එහිදී පෙන්වා දුන්නේ අවසානයේ ආණ්ඩුවට අවශ්‍ය වී ඇත්තේ ජාත්‍යන්තර හමුදා රටට ගෙන්වා ගැනීම බවයි. ,,පිවිතුරු හෙළ උරුමයේ නායක, පාර්ලිමේන්තු මන්ත‍්‍රී උදය ගම්මන්පිල ප‍්‍රකාශ කළේ එක්සත් ජාතික පක්ෂයේ මන්ත‍්‍රීවරුන් ද මෙම යෝජනාවට සහය ලබාදීමට සූදානමින් සිටින බවයි. ,,කෙසේවෙතත් රිෂාඞ් බදියුදීන් අමාත්‍යවරයාට එරෙහි විශ්වාසභංග යෝජනාව සම්බන්ධයෙන් එක්සත් ජාතික පක්ෂයේ මැති ඇමතිවරුන් දරන්නේ විවිධ අදහස්. ඉකුත් දා රාජ්‍ය අමාත්‍ය නිරෝෂන් පෙරේරා මාධ්‍ය වෙත ප‍්‍රකාශ කළේ තමන් විශ්වාසභංග යෝජනාවට සහය පළ කරන බවයි. එහෙත් එය වැරදීමක් බව මාතර පැවති උත්සවයකින් අනතුරුව අමාත්‍ය නවීන් දිසානායක ප‍්‍රකාශ කළා. කෙසේවෙතත් අමාත්‍ය නවීන් දිසානායක කළ ප‍්‍රකාශය වැරදි බවත් බදියුදීන් අමාත්‍යවරයා ඉල්ලා අස්නොවුණහොත් විශ්වාසභංග යෝජනාවට තමන් සහය පළ කරන බවයි රාජ්‍ය අමාත්‍ය නිරෝෂන් පෙරේරා පාර්ලිමේන්තුවේදී ඊයේ (22) යළි තහවුරු කළේ. ,,කෙසේවෙතත් අමාත්‍ය රවී කරුණානායකගෙන් මාධ්‍යවේදීන් විශ්වාසභංග යෝජනාව සම්බන්ධයෙන් කළ ප‍්‍රශ්න කිරීමක දී ඔහු ප‍්‍රකාශ කළේ \"මේ අවස්ථාවේදී සිදු කළ යුත්තේ සැබෑ ප්‍රශ්නය සෙවීම මිසක් බොරුවට නම් දෙක තුනක් කිව්ව ඒක පිටුපස යෑම නොවන බවයි\" යන්නයි.  ,,මේ අතර පාර්ලිමේන්තුව අද (23) යළි රැස් වනවා."}
{"title":"තිස් වසරක යුද්ධයේ \"සත්‍ය කතාව\" ගැන ජනපති මතක් කරයි","authors":["ලහිරු කපුගේ"],"date":{"year":"2019","month":"05","date":"23"},"views":"3060","content":"තිස් වසරක යුද්ධයේ සැබෑ සත්‍ය කතාව මෙතෙක් කිසිදු ග‍්‍රන්ථයක සටහන් නොවීම කණගාටුවට කරුණක් බව ජනාධිපති මෛත‍්‍රීපාල සිරිසේන මහතා පවසනවා.,,ජනාධිපතිවරයා මෙම අදහස් පළ කළේ ‘‘උත්තමාචාරය’’ ග‍්‍රන්ථය එළිදැක්වීම වෙනුවෙන් ඊයේ (22) පස්වරුවේ කොළඹ, බණ්ඩාරනායක ජාත්‍යන්තර සම්මන්ත‍්‍රණ ශාලාවේ පැවති උත්සවයකට එක්වෙමින්.,,සාමයේ දස වර්ෂ සැමරුමට සමගාමීව ශ‍්‍රී ලංකා යුද හමුදාවේ පරම වීර විභූෂණලාභීන්ගේ වීර ක‍්‍රියාවන් සමාජයට විවර කරමින් මතු පරපුරේ පරිශීලනය සඳහා ‘‘උත්තමාචාරය’’ ග‍්‍රන්ථය එළිදැක්වුණා.,,එහිදී අදහස් දැක්වූ ජනාධිපතිවරයා කියා සිටියේ \"දැනට අවුරුදු දෙකකට ඉස්සෙල්ලා මම හිතන්නේ...එක්තරා සන්ධ්‍යාවක මම කිව්වා.. අසූව දශකයේ යුද්ධයේ ආරම්භයේ සිට 2009 මැයි දක්වා යුද්ධයේ අවසානය දක්වා..  යුද්ධයේ සැබෑ කතාව  ලියලා නෑ නේද කියලා. ලියලා නෑ..අදත් ලියලා නෑ. ඒ සැබෑ කතාව මේ වගේ ලියවිලා කියවන්න තියෙනවා නම් කොච්චර හොඳද.\"  යනුවෙනි.,,යුද්ධයේ සැබෑ කතාව අද හෝ කිසියම් ග‍්‍රන්ථයකින් එළිදැක්වීම සිදු කිරීම අත්‍යවශ්‍ය බවයි ජනාධිපතිවරයා මෙහිදී වැඩිදුරටත් ප‍්‍රකාශ කළේ. ,,මෙම උත්සවයේ දී සාමයේ දස වර්ෂ සමරු මුද්දරය සහ මුල්දින කවරය ද ජනාධිපතිවරයා වෙත පිළිගැන්වීම සිදු වූ අතර ‘‘උත්තමාචාරය’’ ග‍්‍රන්ථය ශ‍්‍රී ලංකා යුද හමුදාවේ පරම වීර විභූෂණලාභීන්ගේ සමීප ඥාතීන් වෙත ද පිරිනැමීම සිදු වුණා."}
{"title":"පාස්කු ඉරිදා ප‍්‍රහාරය වළක්වා නොගත් පුද්ගලයින්ට එරෙහිව අපරාධ පරීක්ෂණයක් කරන්නැයි දැනුම් දීමක්","authors":["හේමන්ත කහවලගේ","තරංග රුක්ෂාන් ජයසේකර"],"date":{"year":"2019","month":"05","date":"23"},"views":"2288","content":"පාස්කු ඉරිදා ත‍්‍රස්ත ප‍්‍රහාරය වළක්වා ගැනීමට ක‍්‍රියා නොකළ පුද්ගලයින්ට එරෙහිව අපරාධ පරීක්ෂණයක් සිදු කරන ලෙස නීතිපතිවරයා, වැඩබලන පොලිස්පතිවරයාට දැනුම් දී තිබෙනවා.,,ඒ, අදාළ ප‍්‍රහාර සම්බන්ධයෙන් සොයා බැලීමට ජනාධිපතිවරයා පත් කළ විශේෂ පරීක්ෂණ මණ්ඩලයේ අතුරු වාර්තා පදනම් කර ගනිමින්.,,වාර්තා 02ක් ජනාධිපති ලේකම්වරයා විසින් නීතිපතිවරයා වෙත යොමු කරනු ලැබ තිබුණා. එම වාර්තා අධ්‍යයනය කර ඇති නීතිපතිවරයා වැඩබලන පොලිස්පතිවරයාට දන්වා ඇත්තේ ත‍්‍රස්ත ප‍්‍රහාර වළක්වා ගැනීමට කටයුතු නොකළ පුද්ගලයින්ට එරෙහිව කඩිනමින් අපරාධ විමර්ශනයක් සිදු කරන ලෙසයි.,,ඊට අදාළ නියෝගය අපරාධ පරීක්ෂණ දෙපාර්තමේන්තුවට ලබාදෙන ලෙසට ද එහිදී නීතිපතිවරයා විසින් නියෝග කරනු ලැබ තිබෙනවා. ,,ඒ අනුව අනිවාර්ය නිවාඩු යැවූ පූජිත් ජයසුන්දර මෙන්ම හිටපු ආරක්ෂක ලේකම් හේමසිරි ප‍්‍රනාන්දු, ජාතික බුද්ධි ප‍්‍රධානි, විශේෂ කාර්ය බලකායේ අණදෙන නිලධාරී සහ බස්නාහිර පළාත භාර ජ්‍යෙෂ්ඨ නියෝජ්‍ය පොලිස්පති යන අයට එරෙහිව මෙම පරීක්ෂණය සිදු කරන ලෙසට දන්වා ඇති බවටයි වාර්තා වන්නේ.,,එමෙන්ම චෝදනා එල්ල වී ඇති පොලිස් නිලධාරීන් සම්බන්ධයෙන් ගත යුතු විනය ක‍්‍රියාමාර්ග පිළිබඳ අවශ්‍ය උපදෙස් ජාතික පොලිස් කොමිසමෙන් ලබාගනු ඇති බවටද වැඩිදුරටත් වාර්තා වනවා."}
{"title":"බටහිර රටවල් ලංකාවේ කදවුරු බඳින්න බලන් ඉන්නවා - විපක්‍ෂ නායක","authors":["මහේෂ් චතුරංග","තරංග රුක්ෂාන් ජයසේකර"],"date":{"year":"2019","month":"05","date":"22"},"views":"1777","content":"බටහිර රටවල් ශී‍්‍ර ලංකාව තුළ කදවුරු බැදීමට බලා සිටින බැවින් එම තත්ත්වය රටේ අනාගතයට ප‍්‍රශ්න ඇති කරන්නක් වනු ඇතැයි විපක්‍ෂ නායක මහින්ද රාජපක්‍ෂ මහතා පවසනවා.,,ඒ, ශී‍්‍ර ලංකා පොදුජන පෙරමුණ කාර්යාලයේදී අද පැවති ආසන සංවිධායකවරුන්ගේ රැස්වීමකින් පසු මාධ්‍ය වෙත අදහස් දක්වමින්. ,,,,විශ්වාසභංග යෝජනාව සම්බන්ධයෙන් විපක්‍ෂය ලෙස රැස්වී තීරණයක් ගන්නා බවද විපක්‍ෂ නායකවරයා මෙහිදී සදහන් කළා."}
{"title":"පාස්කු ඉරිදා ප‍්‍රහාරය ගැන සෙවීමට තේරීම් කාරක සභාවක්","authors":["සමන්ත කුමාර","තරංග රුක්ෂාන්"],"date":{"year":"2019","month":"05","date":"22"},"views":"1457","content":"පාස්කු ඉරිදා ත‍්‍රස්ත ප‍්‍රහාරය පිළිබද සොයා බලා පාර්ලිමේන්තුවට වාර්තාවක් ඉදිරිපත් කිරීමට විශේෂ තේරීම් කාරක සභාවක් පත් පත් කර තිබෙනවා.,,එහි සාමාජිකයින් සංඛ්‍යාව 40 ක්. ඉන් 20 ක් ආණ්ඩු පක්‍ෂයත්, ප‍්‍රධාන විපක්‍ෂය නියෝජනය කරමින් 13 දෙනෙකුත්, දෙමළ ජාතික සන්ධානයෙන් පස් දෙනෙකුත්, ජනතා විමුක්ති පෙරමුණ නියෝජනය කරන මන්තී‍්‍රවරුන් දෙදෙනෙකුත් ඊට අයත්.,,අදාළ තේරීම් කාරක සභාවේ පළමු රැස්වීම් දිනයේ සිට මාස 3 ක් ඇතුළත හෝ ඊට පෙර පාර්ලිමේන්තුව නියෝජනය කරන දිනයක මෙම වාර්තාව ඉදිරිපත් කළ යුතු වනවා."}
{"title":"පාසල් වලට  විනිවිද පෙනෙන බෑග් ගේන්න කිසිදු නියෝගයක් නිකුත් කර නැහැ - අධ්‍යාපන ඇමති","authors":["තරංග රුක්ෂාන් ජයසේකර"],"date":{"year":"2019","month":"05","date":"22"},"views":"1785","content":"විනිවිද පෙනෙන බෑග් පමණක් පාසල් වෙත රැගෙන එන ලෙස සිසුන්ට කිසිදු නියෝගයක් නිකුත් කර නොමැති බව අධ්‍යාපන අමාත්‍ය අකිල විරාජ් කාරියවසම් පවසනවා.,,කෙසේ වෙතත් මාවනැල්ල, මයුරපාද විද්‍යාලයට ඊයේ පැමිණි සිසුන් විනිවිද පෙනෙන බෑග් රැගෙන නොපැමිණීම හේතුවෙන් දැඩි අපහසුතාවට ලක්වූ ආකාරයක් දැකගත හැකි වුණා.,,එහිදී විනිවිද පෙනෙන බෑග් නොමැති සිසුන්ට පොත්පත් අතට ගෙන පාසලට ඇතුළු වන ලෙසටයි පාසල් බලධාරීන් දැනුම් දී තිබුණේ.,,මෙම තත්ත්වය හමුවේ ඇතැම් දරුවන් හඩා වැටෙන අයුරුද දැකගත හැකි වුණා. ,,මෙම සිද්ධිය සම්බන්ධයෙන්ද පරීක්‍ෂණයක් ආරම්භ කරන ලෙසටයි අධ්‍යාපන අමාත්‍යවරයා අමාත්‍යාංශ ලේකම්වරයාට උපදෙස් දී ඇත්තේ."}
{"title":" සැකකරුවෙකුගේ වෙඩි පහරකින් අකුරැස්සේදී පොලිස් කොස්තාපල්වරයෙකු මරුට","authors":["තරංග රුක්ෂාන් ජයසේකර"],"date":{"year":"2019","month":"05","date":"22"},"views":"4064","content":"අකුරැස්ස, ඌරුමුත්ත ප‍්‍රදේශයේදී නීතිවිරෝධී මත්පැන් වැටලීමක් අතරතුර සිදුවූ වෙඩි වැදීමකින් පොලිස් නිලධාරියෙකු අද පස්වරුවේ ජීවිතක්‍ෂයට පත් වුණා.,,වැටලීමට ගිය පොලිස් කණ්ඩායමට එහි සිටි සැකකරුවෙකු වෙඩි තබා ඇති බවයි පොලීසිය පැවසුවේ.,,සිද්ධියෙන් මියගොස් ඇත්තේ අකුරැස්ස පොලිස් ස්ථානයට අනියුක්ත වයස අවුරුදු 30ක පොලිස් කොස්තාපල්වරයෙක්.,,වෙඩි තැබීම සිදුකළ සැකකරු හදුනාගෙන ඇති අතර ඔහු ප‍්‍රදේශයෙන් පලාගොස් ඇති බවයි පොලීසිය සදහන් කළේ."}
{"title":"යුද හමුදා බි‍්‍රගේඩියර්වරුන් දස දෙනෙකු මේජර් ජෙනරාල් නිලයට","authors":["හේමන්ත කහවලගේ"],"date":{"year":"2019","month":"05","date":"22"},"views":"3271","content":"යුද හමුදා බි‍්‍රගේඩියර්වරුන් දස දෙනෙකු මේජර් ජෙනරාල් නිලයට උසස් කර තිබෙනවා.,,ඒ, ජනාධිපති මෛතී‍්‍රපාල සිරිසේන මහතාගේ අනුමැතිය යටතේයි. ඒ අනුව මැයි මස 10 වනදා සිට එය බලපැවැත්වෙනු ඇතියි."}
{"title":"ඇප ලැබුණු තඹ කම්හලේ සේවකයින්ට අධිකරණයේ පෙනී සිටින්නැයි නියෝග","authors":["අධිකරණ වාර්තාකරු"],"date":{"year":"2019","month":"05","date":"22"},"views":"1549","content":"පාස්කු ඉරිදා ත‍්‍රස්ත ප‍්‍රහාරයට සැකපිට අත්අඩංගුවට ගෙන ඇප මත මුදාහැර සිටි වැල්ලම්පිටිය තඹ කම්හලේ සේවකයින් 8 දෙනෙකුට මැයි මස 27 දා  යළි අධිකරණයේ පෙනී සිටින්නැයි අද නොතීසි නිකුත් කෙරුණා.,,ඒ, කොළඹ අතිරේක මහේස්ත‍්‍රාත් පි‍්‍රයන්ත ලියනගේ ලබාදුන් නියෝගයකට අනුවයි. ඉකුත් අපේ‍්‍රල් 21 දින කොළඹ ප‍්‍රදේශයේ සිදු කළ බෝම්බ පිපිරීම්වලට සම්බන්ධ බවට සැකපිටයි සැකකරුවන් 9 දෙනෙකු මීට පෙර අත්අඩංගුවට ගෙන තිබුණේ.,,ඉකුත් මැයි මස 6 වනදා ඔවුන් ඇප මත මුදාහැරීමට අධිකරණය නියෝග කළා. එහෙත් එක් සැකකරුවෙකු ඇප කොන්දේසි මෙතෙක් සම්පූර්ණ කර නොමැති හේතුවෙන් තවදුරටත් රක්ෂිත බන්ධනාගාර ගතව පසුවනවා. ඒ අනුව සෙසු සැකකරුවන් 8 දෙනා සම්බන්ධයෙන් වැඩිදුර පරීක්ෂණ සදහා අධිකරණයට කැදවීම අවශ්‍ය බව වැල්ලම්පිටිය පොලිසිය මෝසමක් ගොනු කරමින් අධිකරණය හමුවේ අද පවසා සිටියා. ,,සැකකරුවන්ට එරෙහිව සාක්ෂි හෝ චෝදනා ඉදිරිපත් කිරීම සදහා ත‍්‍රස්තවාදය වැලැක්වීමේ පනත හෝ වෙනත් පනතක් ඉදිරිපත් කිරීමට පොලිසිය අපොහොසත්වීම හේතුවෙන් ඔවුන් ඇප මත මුදාහැරීමටයි කොළඹ අතිරේක මහේස්ත‍්‍රාත් ප‍්‍රියන්ත ලියනගේ මීට පෙර නියෝග කළේ. එහෙත් මෙම සැකකරුවන්ට ඇප ලබාදීම සම්බන්ධයෙන් පසුව දැඩි කතාබහක් ඇති වුණා.,,කොළඹ ෂැංග‍්‍රිලා හෝටලය තුළ සිදු කල මරාගෙන මැරෙන බෝම්බ පිපිරීමට සම්බන්ධ වූ ඉන්සාන් ඊබ‍්‍රාහිම්ට අයත් තඹ කර්මාන්ත ශාලාවේ මෙම සැකකරුවන් සේවය කර ඇති බවයි අනාවරණ වුණේ.,මේ අතර වැල්ලම්පිටිය පොලිස් ස්ථානාධිපති, ප‍්‍රධාන පොලිස් පරීක්ෂක ජී එස් හේවාවිතාරණ වහාම ක‍්‍රියාත්මක වන පරිදි ගාල්ල කොට්ඨාශය වෙත අද ස්ථාන මාරු කෙරුණා. ඒ, ජාතික පොලිස් කොමිෂන් සභාවේ අනුමැතිය පරිදියි."}
{"title":"බදියුදීන්ගේ විශ්වාසභංගයට අදත් දිනයක් නැහැ - උණුසුම මැද මැතිසබයත් කලින් නිම වෙයි","authors":["සමන්ත කුමාර","තරංග රුක්ෂාන්"],"date":{"year":"2019","month":"05","date":"22"},"views":"1629","content":"අමාත්‍ය රිෂාඞ් බදියුදීන්ට එරෙහි විශ්වාසභංග යෝජනාව විවාදයට ගැනීමට අදාළ දිනය පිළිබද පාර්ලිමේන්තුවේදී අද උණුසුම් වාදවිවාද ඇති වුණා.,,පැය දෙකක පමණ කාලයක් මෙම විවාදය පැවති බවයි නෙත් නිවුස් වාර්තාකරු සදහන් කළේ. මේ, පාර්ලිමේන්තුවේදී අදහස් දැක්වූ මන්තී‍්‍ර දිනේෂ් ගුණවර්ධන.,, පසුව සභා නායක අමාත්‍ය ලක්‍ෂ්මන් කිරිඇල්ල සිය ප‍්‍රතිචාර දැක්වූවා.,, පාර්ලිමේන්තු මන්තී‍්‍ර මහින්දානන්ද අලූත්ගමගේ පාර්ලිමේන්තුවේදී අදහස් දක්වමින්, බදියුදීන් අමාත්‍යවරයාට එරෙහි විශ්වාසභංග යෝජනාවේ කරුණු පිළිබද මෙලෙස පැහැදිලි කළා.,, තමන්ට එරෙහි චෝදනා සම්බන්ධයෙන් අමාත්‍ය රිෂාඞ් බදියුදීන් පාර්ලිමේන්තුවේදී අද ප‍්‍රතිචාර දැක්වූවා.,, ,විශ්වාසභංග යෝජනාවට දිනයක් ලබාදීමට සැලකිය යුතු කාලයක් වැය කිරීම සම්බන්ධයෙන් විපක්‍ෂ නායක මහින්ද රාජපක්‍ෂ මහතා මෙහිදී අදහස් පළ කළා.,, විශ්වාසභංග යෝජනා දෙකම විවාද කිරීමට ඉඩ ලබාදීමට සූදානම් බවයි අග‍්‍රාමාත්‍ය රනිල් වික‍්‍රමසිංහ මහතා පාර්ලිමේන්තුවේදී අද ප‍්‍රකාශ කළේ.,, පසුව කතානායක කරූ ජයසූරිය මහතා ප‍්‍රකාශ කළේ රිෂාඞ් බදියුදීන් අමාත්‍යවරයාට එරෙහි විශ්වාසභංග යෝජනාව විවාදයට ගැනීමට හෙට පැවැත්වෙන පක්‍ෂ නායක රැුස්වීමේදී සාකච්ඡුා කර දිනයක් ලබාදෙන බවයි. කෙසේවෙතත් විපක්‍ෂයේ මන්තී‍්‍රවරුන්ගෙන් ඊට එල්ල වූයේ දැඩි විරෝධයක්.,,පාර්ලිමේන්තුවේ පැවති උණුසුම් වාදවිවාද හේතුවෙන් අද දිනට නියමිත පාර්ලිමේන්තුවේ කටයුතු නියමිත වේලාවට පෙර අවසන් කිරීමටයි සිදුවුණේ. සභාවේ පැවති උණුසුම් වාදවිවාද මධ්‍යයේ පාස්කු ඉරිදා ත‍්‍රස්ත ප‍්‍රහාර පිළිබද සොයාබැලීම සදහා වන විශේෂ කාරක සභාවද පාර්ලිමේන්තුවේදී අද සම්මත වුණා."}
{"title":"ආගම් සහ ජාතිය පදනම් නොවූ පොදු පාසල් ක‍්‍රමයක් වසර දෙකකින්","authors":["ලහිරු කපුගේ","තරංග රුක්ෂාන් "],"date":{"year":"2019","month":"05","date":"22"},"views":"2297","content":"ආගම් සහ ජාතිය පදනම් කර නොගත් පොදු පාසල් ක‍්‍රමයක් ඉදිරි වසර දෙක තුළ රටෙහි ස්ථාපිත කිරීමට කටයුතු කළයුතු බව අග‍්‍රාමාත්‍ය රනිල් වික‍්‍රමසිංහ මහතා පවසනවා.,,මහාමාන්‍ය ඞී එස් සේනානායක මහතා එදා ආරම්භ කළ එම ක‍්‍රමය වර්තමානය වනවිට සිංගප්පූරුව තුළ කි‍්‍රයාත්මක වන බවයි අග‍්‍රාමාත්‍යවරයා ප‍්‍රකාශ කළේ. අරලියගහ මන්දිරයේ අද පැවති උත්සවයකට එක්වෙමින් අග‍්‍රාමාත්‍ය රනිල් වික‍්‍රමසිංහ මහතා මෙම අදහස් පළ කළා.,,ඉරිදා දහම් පාසල් හැර ආගමික පාසල් සියල්ල අධ්‍යාපන අමාත්‍යාංශය යටතේ කි‍්‍රයාත්මක කිරීමට දැනටමත් තීරණය කර ඇතැයි අග‍්‍රාමාත්‍යවරයා මෙහිදී කියාසිටියා.,,මද්‍රසා අධ්‍යාපන ආයතන කි‍්‍රයාත්මක කිරීම සදහා මණ්ඩලයක් ඇති කිරීමටත් එහි කටයුතු අධ්‍යාපන අමාත්‍යාංශය යටතට පත් කිරීමටත් තීරණය කර ඇති බවයි එහිදී ප‍්‍රකාශ කෙරුණේ.,,සෑම ජාතියකම, සෑම ආගමකම දරුවන් සිටින මිශ‍්‍ර පාසල් ඇති කිරීමට අවධානය යොමුකළ යුතු බවයි අග‍්‍රාමාත්‍යවරයා වැඩිදුරටත් ප‍්‍රකාශ කළේ."}
{"title":"ඥාණසාර හිමියන්ට ජනාධිපති සමාව : නිවේදනයට අත්සන් තබා ඇති බවට තොරතුරු ","authors":["දිනුක් හේවාවිතාරණ "," නිශාන් ද සිල්වා "],"date":{"year":"2019","month":"05","date":"22"},"views":"3522","content":"ගලගොඩඅත්තේ ඥාණසාර හිමියන්ට ජනාධිපති සමාව ලබා දීමේ නිවේදනයට ජනාධිපති මෛත්‍රිපාල සිරිසේන මහතා විසින් අත්සන් තබා ඇති බවට වන තොරතුරු තමන්ට දැනගන්නට ලැබී ඇති බව බොදුබල සේනා සංවිධානයේ ප්‍රධාන විධායක නිලධාරී ඩිලන්ත විතානගේ සදහන් කර සිටිනවා. ඒ අනුව ඥාණසාර හිමියන්ව හෙට (23) දිනයේදී නිදහස් කෙරෙනු ඇති බවයි ඔහු වැඩිදුරටත් සදහන් කර සිටියේ.,,මේ අතර ජනාධිපති ලේකම් කාර්යාලයේ ජේෂ්ඨ නිලධාරියෙකු සදහන් කර සිටියේ ජනාධිපති සමාව ඥාණසාර හිමියන්ට ලබාදීමේ නිවේදනයට ජනාධිපති මෛත්‍රිපාල සිරිසේන මහතා අද (22) පස්වරුවේ අත්සන් තැබූ බවයි.,,ගලගොඩඅත්තේ ඥාණසාර හිමියන් අධිකරණයට අපහාස කිරීම ඇතුළුව චෝදනා 4 කට වරදකරුවීම හේතුවෙන් 6 වසරක සිර දඬුවම් ඉකුත් වසරේ අගෝස්තු මස 08 වෙනිදා අධිකරණයෙන් විසින් නියම කරනු ලැබුවා."}
{"title":"පාස්කු ඉරිදා ත‍්‍රස්ත ප‍්‍රහාරයෙන් පවුල් 344 කට බලපෑම් එල්ලවී ඇතැයි හෙළි වෙයි","authors":["තරංග රුක්ෂාන් ජයසේකර"],"date":{"year":"2019","month":"05","date":"22"},"views":"1291","content":"පාස්කු ඉරිදා ත‍්‍රස්ත ප‍්‍රහාරයෙන් විපතට පත්ව ඇති සමස්ත පවුල් සංඛ්‍යාව 344 ක් බව අනාවරණ වී තිබෙනවා.,,ඉන් පවුල් 156ක එක් පුද්ගල මරණයක් හෝ සිදුව ඇති බවයි පැවසෙන්නේ. සෙසු පවුල් 188 හි අවම වශයෙන් එක් පුද්ගලයෙකු හෝ තුවාල ලබා තිබෙනවා.,,මෙම පවුල්වල සියළු සාමාජිකයින්ගේ සමාජ, ආර්ථික, සංස්කෘතික, අධ්‍යාපනික සහ අධ්‍යාත්මික වශයෙන් ප‍්‍රතිසන්ධානය හා නැවත නගාසිටුවීම සදහා කඩිනම් වැඩසටහනක අවශ්‍යතාව රජය හදුනාගෙන තිබෙනවා.,,ඒ අනුව පවුල් සවිබල ගැන්වීම සදහා ස්වශක්ති මානව සංවර්ධන විශේෂ වැඩසටහනක් කි‍්‍රයාත්මක කිරීමටයි නියමිතව ඇත්තේ."}
{"title":"හදිසි නීතිය තවත් මාසකින් දීර්ඝ කෙරේ","authors":["නිශාන් ද සිල්වා","තරංග රුක්ෂාන්","ලහිරු කපුගේ"],"date":{"year":"2019","month":"05","date":"22"},"views":"1883","content":"හදිසි නීතිය තවත් මසකින් දීර්ඝ කිරීමට අදාළ අතිවිශේෂ ගැසට් නිවේදනය නිකුත් කර තිබෙනවා.,,ඉකුත්දා හදිසි නීතිය ප‍්‍රකාශයට පත්කරනු ලැබුවේ පාස්කු ඉරිදා ත‍්‍රස්ත ප‍්‍රහාරයත් සමගයි. ,,මේ අතර ජාතික තව්හිද් ජමාත් සංවිධානය, ජමාතේ මිලාතේ ඊබ‍්‍රාහිම් සහ විලයාත් අස් සෙයිලානි යන සංවිධාන තහනම් කිරීමට පියවර ගෙන ඇති බවත් ඒ සම්බන්ධයෙන් අතිවිශේෂ ගැසට් පත‍්‍රය නිකුත් කර ඇති බවත් ජනාධිපති මෛතී‍්‍රපාල සිරිසේන මහතා අමාත්‍ය මණ්ඩලයද දැනුවත් කර තිබෙනවා.,,මෑතකදි සිදුවූ ත‍්‍රස්තවාදී ප‍්‍රහාර හේතුවෙන් ජාතික ආරක්‍ෂාවට ඇති වූ තර්ජන සැලකිල්ලට ගනිමින් රටේ ජාතික ආරක්‍ෂාව තහවුරු කිරීම වෙනුවෙන් ජනාධිපතිවරයාට පැවරී ඇති බලතල ප‍්‍රකාරවයි අදාළ සංවිධාන තහනම් කෙරුණේ."}
{"title":"ප්‍රභූ වාහන ගමන් කිරීමේදී මහජනතාවට අවහිර වන පරිදි මාර්ග වසා තබන්න එපා - ජනපතිගෙන් ආරක්‍ෂක අංශ වලට උපදෙස්","authors":["තරංග රුක්ෂාන් ජයසේකර "],"date":{"year":"2019","month":"05","date":"22"},"views":"2951","content":"ප‍්‍රභූ වාහන ධාවනය කිරීමේදී මහජනතාවට අවහිර වන පරිදි මාර්ග වසා දැමීම කිසිදු අයුරකින් සිදු නොකළ යුතු බව ජනාධිපති මෛතී‍්‍රපාල සිරිසේන මහතා ආරක්‍ෂක අංශවලට උපදෙස් ලබාදී තිබෙනවා.,,ඒ, ප‍්‍රභූ ආරක්‍ෂක රථ ධාවනය කිරීමේදී මාර්ග වසා තැබීම හේතුවෙන් මහජනතාවට සිදුවන අපහසුතා පිළිබද සැලකිල්ලට ගනිමින්. ඒ අනුව අදාළ ප‍්‍රභූවරුන්ගේ ආරක්‍ෂක අංශ නිලධාරීන් මේ පිළිබද දැනුවත් කරන ලෙසයි ජනාධිපතිවරයා උපදෙස් දී ඇත්තේ.,,සාමාන්‍ය ජනතාවට කිසිදු අයුරකින් අවහිරයක් ඇති නොවන ලෙස ප‍්‍රභූ රථ ධාවනය කිරීමට උපදෙස් නිකුත් කරන ලෙසටද අදාළ අංශ දැනුවත් කර ඇති බව ජනාධිපති මාධ්‍ය අංශය පැවසුවා.,,මේ අතර නෙත් එෆ් එම් බැලූම්ගල වැඩසටහනින් අද සාකච්ඡා කෙරුණේ රටේ ආරක්‍ෂාව තහවුරු කර ඇති බවට ප‍්‍රකාශ කරන දේශපාලනඥයින්ම, මාර්ගයේ ගමන් කිරීමේදී දැඩි ආරක්‍ෂාවක් සමග ගමන් කිරීමත්, ඒ අවස්ථාවේදී මහජනතාවට අවහිර වන පරිදි මාර්ග වසා දැමීමත් පිළිබදවයි.,,අද ප‍්‍රචාරය කෙරුණු නෙත් එෆ් එම් බැලූම්ගල සම්පූර්ණ වැඩසටහන පහතින් නැරඹිය හැකියි."}
{"title":"ඥාණසාර හිමි හමුවීමට අසාද් සාලි වැලිකඩට","authors":["නිශාන් ද සිල්වා"],"date":{"year":"2019","month":"05","date":"22"},"views":"5083","content":"බස්නාහිර පළාත් ආණ්ඩුකාර ආසද් සාලි සහ අමාත්‍ය රවී කරුණායක, පූජ්‍ය ගලගොඩඅත්තේ ඥාණසාර හිමියන් හමුවීමට අද වැලිකඩ බන්ධනාගාරයට පැමිණ තිබෙනවා.,,ඔවුන් පෙරවරු 11. 30ට පමණ බන්ධනාගාරයට පැමිණි බවයි නෙත් නිවුස් වෙත වාර්තා වුණේ.,,එහිදී ආණ්ඩුකාරවරයා හා අමාත්‍යවරයා පැය එක හමාරක පමණ කාලයක් ඥාණසාර හිමියන් සම`ග සාකච්ඡුා පැවැත්වූ බවද බන්ධනාගාර ආරංචි මාර්ග පැවසුවා."}
{"title":"ජනපති අපේක්ෂකයා \"විවේචනයට ලක්වෙනකොට මිනිස්සු නොමරන\" කෙනෙක් විය යුතු බව වෙල්ගම කියයි","authors":["දිල්ෂාන් තුෂාර"],"date":{"year":"2019","month":"05","date":"22"},"views":"3533","content":"ජනාධිපති අපේක්ෂකයෙකු ලෙස තරග කරන්නැයි තමන් වෙත යෝජනාවක් ඉදිරිපත් වුවහොත් එම යෝජනාව භාරගන්නා බව පාර්ලිමේන්තු මන්ත‍්‍රී කුමාර වෙල්ගම පවසනවා. ඔහු ඒ බව පැවසුවේ නෙත් නිවුස් සමග කළ විශේෂ සංවාදයකදීයි. ,,,\"සුදුසු පුද්ගලයෙක් දාන්න ඕනේ. රජය සහ රාජ්‍ය නායකයා විවේචනය කරනකොට කේන්ති අරං.. මිනිස්සු නොමරන මිනිහෙක් දාන්න ඕනේ. \",,,,ඒකාබද්ධ විපක්ෂය විසින් අමාත්‍ය රිෂාඞ් බදියුදීන්ට එරෙහිව ගෙන ආ විශ්වාසභංග යෝජනාව සම්බන්ධයෙන් නෙත් නිවුස් මෙහිදී ප‍්‍රශ්න කළා.,,එහිදී ඔහු කියා සිටියේ \"ජවිපෙයි ඒකාබද්ධ විපක්ෂයයි එකතු වෙලා මේක දිනන්න බෑ. අපි ඇත්ත කතා කරමුකෝ. TNA සහයෝගය නැතුව බෑ. මහින්ද මහත්තයා අගමැතිකමේ ඉන්නකොට අපිට 113 පෙන්නන්න බැරි වුණානේ. \" යනුවෙනි. ,,අමාත්‍ය රිෂාඞ් බදියුදීන්ට එරෙහි අදාළ විශ්වාසභංග යෝජනාවට පෞද්ගලිකව තමන් සහය දක්වන බවද කුමාර වෙල්ගම මන්ත‍්‍රීවරයා මෙහිදී කියා සිටියා."}
{"title":"විශ්වාසභංග අස්සේ ජනපතිට එරෙහි දෝෂාභියෝගයකටත් යෝජනාවක් ","authors":["දිල්ශාන් තුෂාර "],"date":{"year":"2019","month":"05","date":"22"},"views":"3061","content":"පාස්කු ඉරිදා ප‍්‍රහාරයට අදාළව ජනාධිපතිවරයාට එරෙහිව දෝෂාභියෝගයක් ගෙන ආ යුතු බව පාර්ලිමේන්තු මන්ත‍්‍රී බන්දුලාල් බණ්ඩාරිගොඩ පවසනවා.,,ඔහු ඒ බව පැවසුවේ ජනතා විමුක්ති පෙරමුණ විසින් ආණ්ඩුවට එරෙහිව ගෙන ආ විශ්වාසභංග යෝජනාව සම්බන්ධයෙන් නෙත් නිවුස් කළ විමසීමකදීයි. ,,එහිදී වැඩිදුරටත් සඳහන් කෙරුණේ \"මේ කාරණය සම්බන්ධයෙන් ආණ්ඩුවට එරෙහිව නෙමෙයි විශ්වාසභංගයක් ගේන්න ඕනේ...ජනාධිපතිවරයාට එරෙහිව දෝෂාභියෝගයක් ගෙනාවොත් නම් මම අත උස්සනවා. මේක මගේ පෞද්ගලික ප්‍රකාශයක්. මම දකින දෙයක් තමයි මේ සම්බන්ධයෙන් සම්පූර්ණ වගකීම පැහැර හැරලා තියෙන්නේ ජනාධිපතිතුමා.\" යනුවෙනි."}
{"title":"අත්අඩංගුවට ගැණුනු 30කට ඇප","authors":["ටෝනි කරුණානායක"],"date":{"year":"2019","month":"05","date":"22"},"views":"1795","content":"මිනුවන්ගොඩ ඉකුත්දා ඇති වූ නොසන්සුන්තා සම්බන්ධයෙන් අත්අඩංගුවට ගැණුනු පුද්ගලයින් 30 දෙනෙකු අද (22) ඇප මත මුදා හැරුණා.,,ඒ, මිනුවන්ගොඩ මහේස්ත‍්‍රාත් අධිකරණයේ් නියෝගයකට අනුවයි.,,රුපියල් ලක්ෂය බැගින් වන ශරීර ඇප එහිදී ඔවුන්ට නියම කෙරුණු බවයි නෙත් නිවුස් වාර්තාකරු පැවසුවේ.,,මිනුවන්ගොඩ ඇති වූ මෙම නොසන්සුන්තා සම්බන්ධයෙන් අත්අඩංගුවට ගැණුනු තවත් 17 දෙනෙකු තවදුරටත් රක්ෂිත බන්ධනාගාර ගත කර සිටිනවා."}
{"title":"මද්‍රාසා ගැන හලීම්ගේ යෝජනාවක් කැබිනට් මණ්ඩලයෙන් ඉවතට ","authors":["දිල්ශාන් තුෂාර "],"date":{"year":"2019","month":"05","date":"22"},"views":"6862","content":"මද්‍රාසා පාසල් සම්බන්ධයෙන් මුස්ලිම් කටයුතු අමාත්‍ය ඒ. එච්. එම්. හලීම් කැබිනට් මණ්ඩලයට ඊයේ (21) ඉදිරිපත් කෙරුණු යෝජනාවක් එහිදී ප‍්‍රතික්ෂේප වී තිබෙනවා.,,මද්‍රාසා පාසල් මුස්ලිම් කටයුතු අමාත්‍යංශය යටතේ නියාමනයට ලක් කිරීමටයි මෙහිදී යෝජනා වී ඇත්තේ. එහෙත් මෙම නියාමනය මුස්ලිම් කටයුතු අමාත්‍යංශය යටතේ නොව අධ්‍යාපන අමාත්‍යංශය යටතේ සිදු විය යුතු බව කැබිනට් මණ්ඩලය පෙන්වා දී තිබෙනවා.,,මද්‍රාසා පාසල්වල විෂය නිර්දේශ සැකසීම ද ජාතික අධ්‍යාපන ආයතනය හරහා සිදු විය යුතු බවයි මෙහිදී ප‍්‍රකාශ වී ඇත්තේ. ,,මේ අතර අමාත්‍ය රිෂාඞ් බදියුදීන්ට එරෙහිව ඉදිරිපත්ව ඇති විශ්වාසභංග යෝජනාව පිළිබඳව ද කැබිනට් මණ්ඩලය ඊයේ සාකච්ඡා කර තිබෙනවා. අමාත්‍ය රිෂාඞ් බදියුදීන් එහිදී ප‍්‍රකාශ කර ඇත්තේ ජනාධිපතිවරයා හෝ අග‍්‍රාමාත්‍යවරයා ඉල්ලා සිටියහොත් පමණක් තමන් අමාත්‍ය ධුරයෙන් ඉල්ලා අස්වන බවයි.,,ඉකුත් වසර අගදී සිදු වූ ආණ්ඩු පෙරළියේදී තමන් ඇතුළු කණ්ඩායමේ සහය ලබා ගැනීමට ඒකාබද්ධ විපක්ෂය උත්සහ කළ බවද දැන් ඔවුන් තමන්ට චෝදනා නඟන්නේ එම අවස්ථාවේදී තමන් ඔවුන්ට සහය ලබා නොදුන් නිසා බවද අමාත්‍ය රිෂාඞ් බදියුදීන් මෙහිදී ප‍්‍රකාශ කර තිබෙනවා."}
{"title":"දෙවන ස්තීර ත්‍රිපුද්ගල මහාධිකරනයේ පළමු නඩුව අරඹයි","authors":["අධිකරණ වාර්තාකරු"],"date":{"year":"2019","month":"05","date":"22"},"views":"1804","content":"මහා පරිමාණයේ මුදල් වංචා සහ දූෂණ නඩු විභාග කිරීමට ආරම්භ කළ දෙවන ස්තීර ත්‍රිපුද්ගල මහාධිකරනයේ පළමු නඩු කටයුත්ත අද (22) උදෑසන එම  අධිකරනයේදී ආරම්භ වුණා.,,ඒ කුලියාපිටිය පෞද්ගලික වෛද්‍ය පරීක්ෂණාගාරයක වාර්තා ප්‍රතික්ෂේප නොකිරීමට මසකට රුපියල් 25,000 බැගින් රුපියල් 75,000 ක් අල්ලස් වශයෙන්  ලබාගත්තේ යැයි කියන සිද්ධියක් සම්බන්ධයෙන් චෝදනා ලැබ සිටින කායික රෝග විශේෂඥ වෛද්‍යවරයාට එරෙහිව ගොනු කළ නඩුවයි. එහිදී විත්තිකාර වෛද්‍යවරයාට අධි චෝදනා පත්‍ර භාර දෙන ලදී.,,එහිදී විත්තිකරු වන කායික වෛද්‍ය, විශේෂඥ වෛද්‍ය ආර්.එම්.සී.තෙන්නකෝන්වෙල  රුපියල් ලක්ෂ 05 ක් බැගින් වූ ශරීර  ඇප දෙකක් මත මුදාහැරීමට මහාධිකරණ විනිසුරු ආර්.ගුරුසිංහ, විනිසුරු අමල් රණරාජා සහ  විනිසුරු ශෂී මහේන්ද්‍රන් යන ත්‍රිපුද්ගල විනිසුරු මඩුල්ල නියෝග කළා. විත්තිකරුගේ විදේශ ගමන් තහනම් කිරීමට අධිකරණය නියෝග කළා.,,මෙම අපරාධය  2016 වසරේ ජුනි මස 01 වැනිදා සිට එම අගෝස්තු මස 31 වැනිදා දක්වා කාලසීමාව තුළ කුලියාපිටිය මුලික රෝහලේ වෛද්‍යවරයෙකු ලෙස කටයුතු කරමින් රෝගීන්ගේ රසායනාගාර වාර්තා ලබා ගැනීමේ කාර්යය පෞද්ගලික රසායනාගාරයක් වෙත ලබාදීම සඳහා මාසිකව රුපියල් 25000 බැගින් අල්ලස් ඉල්ලා රුපියල් 75000 ක් අල්ලස් වශයෙන් ලබා ගැනීම තුළින් අල්ලස් පනත යටතේ වරදක් සිදුකර ඇතැයි චෝදනා කරමින් අල්ලස් කොමිසම එම වෛද්‍යවරයාට එරෙහිව මහාධිකරනයේ අධි චෝදනා ගොනු කර තිබුණා."}
{"title":"වැල්ලම්පිටිය පොලිස් ස්ථානාධිපති ගාල්ලට මාරු කෙරේ ","authors":["හේමන්ත කහවලගේ"],"date":{"year":"2019","month":"05","date":"22"},"views":"2345","content":"වැල්ලම්පිටිය පොලිස් ස්ථානාධිපති, ප‍්‍රධාන පොලිස් පරීක්ෂක ජී. එස්. හේවාවිතාණ වහාම ක‍්‍රියාත්මක වන පරිදි ගාල්ල කොට්ඨාශය වෙත ස්ථාන මාරු කර තිබෙනවා.,,ජාතික පොලිස් කොමිෂන් සභාවේ අනුමැතිය පරිදි සේවා අවශ්‍යතාව මත මෙම ස්ථාන මාරුව සිදු කෙරුණු බවයි පොලිස් මාධ්‍ය ප‍්‍රකාශක පොලිස් අධිකාරී රුවන් ගුණසේකර පැවසුවේ. ,,පාස්කු ඉරිදා ප‍්‍රහාරයට බෝම්බ සැකසූ බව කියන වැල්ලම්පිටිය තඹ කම්හලේ සිට අත්අඩංගුවට ගැණුනු සේවකයින් 09 දෙනෙකු කඩිනමින් ඇප මත මුදා හැරීම සිදුවීම සම්බන්ධයෙන් චෝදනාවට ලක්වූයේ ද වැල්ලම්පිටිය පොලිසියයි.,,මෙම සැකකරුවන් තවදුරටත් රක්ෂිත බන්ධනාගාරගත කිරීමට තරම් ප‍්‍රමාණවත් සාක්ෂි පොලිසිය විසින් ඉදිරිපත් කර නොතිබුණු බව සැකකරුවන්ට ඇප ලබාදෙමින් අධිකරණය ප‍්‍රකාශ කළා.,,මේ සම්බන්ධයෙන් පොලිස් මූලස්ථානය මගින් විශේෂ විමර්ශනයක් ද සිදු කෙරෙන බවයි පසුව ප‍්‍රකාශ කෙරුණේ."}
{"title":"චීනය සමග වෙළඳ යුද්ධය නතර කරන්නැයි මහා පරිමාණ ව්‍යාපාර 173ක් හවුල් වී ට්‍රම්ප්ගෙන් ඉල්ලයි","authors":["ඩිල්ෂාන් මඩවල - විදෙස් මාධ්‍ය ඇසුරෙන්"],"date":{"year":"2019","month":"05","date":"22"},"views":"3682","content":"චීනය සමග ඇති වෙළඳ යුද්ධය නතර කර දමන්නැයි මහා පරිමාණ ව්‍යාපාර කිහිපයක් අමෙරිකානු ජනාධිපති ඩොනල්ඞ් ට‍්‍රම්ප්ගෙන් ඉල්ලා සිටිනවා.,,මෙම වෙළඳ යුද්ධය තවදුරටත් පැවතුණහොත් අවසානයේ දී එයින් බලපෑමට ලක්වන්නේ පාරිභෝගිකයින් බවයි ඔවුන් පෙන්වා දෙන්නේ. ,,මහා පරිමාණ ව්‍යාපාර 173ක් මෙම ඉල්ලීමට හවුල්කරුවන් වී තිබෙනවා.,,ලොව ප‍්‍රකට නයික් සහ අඩිඩාස් සමාගම් ද ඒ අතර වන බවයි විදෙස් වාර්තා පවසන්නේ. චීන - අමෙරිකා වෙළඳ යුද්ධය නිසා සිදුවන අධික බදු පැනවීම් ව්‍යාපාර කඩා වැටීමට ද හේතුවනු ඇතැයි ඔවුන් පෙන්වා දී තිබෙනවා."}
{"title":"\"අත්සන් කිරීමට යන බව කියන ගිවිසුම ගැන ඒකාබද්ධ විපක්ෂය දැඩි අවධානයෙන් ලු\"","authors":["ඩිල්ෂාන් මඩවල"," දිල්ශාන් තුෂාර","සමන්ත කුමාර"],"date":{"year":"2019","month":"05","date":"22"},"views":"1803","content":"ශ‍්‍රී ලංකාව අමෙරිකාව සමග අත්සන් කිරීමට සූදානම් වන බව කියන ආරක්ෂක ගිවිසුම පිළිබඳව ද ඒකාබද්ධ විපක්ෂයේ දැඩි අවධානය යොමුව තිබෙනවා. පාර්ලිමේන්තු මන්ත‍්‍රී වාසුදේව නානායක්කාර පැවසුවේ ඒකාබද්ධ විපක්ෂයේ පාර්ලිමේන්තු කණ්ඩායම ඊයේ (21) රැස් වූ අවස්ථාවේ ද ඒ පිළිබඳ සාකච්ඡා කෙරුණු බවයි. ,,අදාළ ආරක්ෂක ගිවිසුම සම්බන්ධයෙන් තමන් පාර්ලිමේන්තුවේ දී ප‍්‍රශ්න කළ බවද අග‍්‍රාමාත්‍යවරයා ඊට පිළිතුරු ලබාදෙන බව කීවත් ප‍්‍රමාණවත් පිළිතුරක් නොලැබුණු බවද වාසුදේව නානායක්කාර මන්ත‍්‍රීවරයා මෙහිදී කියා සිටියා. ,,අමෙරිකාව සමග ශ‍්‍රී ලංකාව අත්සන් කිරීමට සූදානම් වන බව කියන ආරක්ෂක ගිවිසුම සම්බන්ධයෙන් පාර්ලිමේන්තුවේදී ඊයේ (21) සංවාද ඇති වුණා.,,ඒ අළලා නෙත් නිවුස් පාර්ලිමේන්තු වාර්තාකරු සකස් කළ වාර්තාවක් පහතින් දැක්වෙයි."}
{"title":"මිනුවන්ගොඩ සිද්ධියට අදාළව මධුමාධව ගමන්ගත් බව කියන වාහනයක් පොලිස් භාරයට","authors":["නිශාන් ද සිල්වා","දිල්ශාන් තුෂාර"],"date":{"year":"2019","month":"05","date":"22"},"views":"2939","content":"මිනුවන්ගොඩ ප‍්‍රදේශයේ ඉකුත්දා ඇති වූ නොසන්සුන්තා සම්බන්ධයෙන් කෙරෙන විමර්ශනවලට අදාළව මධුමාධව අරවින්ද ඇතුළු පිරිසක් ගමන් කළ බවට සැක කෙරෙන වාහනයක් පොලිස් භාරයට ගෙන තිබෙනවා.,,කිරිල්ලවල වෑබඩ ප‍්‍රදේශයේ නිවසකදී මෙම වාහනය පොලිස් භාරයට ගත් බවයි පොලිසිය පැවසුවේ.  එහි අංකය H J 4747 බවද පොලිසිය පවසනවා.  ,,වාහනයේ හිමිකරු ප‍්‍රදේශයෙන් පලා ගොස් ඇති බවයි මෙහිදී වැඩිදුරටත් ප‍්‍රකාශ කෙරුණේ. ,,මේ සම්බන්ධයෙන් විමසීමට මධුමාධව අරවින්ද ද දුරකතනයෙන් සම්බන්ධ කර ගැනීමට නෙත් නිවුස් උත්සහ කළා. එහෙත් එම උත්සහය සාර්ථක වූයේ නැහැ."}
{"title":"පොදුජන බලවේගයක් අවශ්‍ය බව සිවිල් සංවිධාන කියයි","authors":["ඩිල්ෂාන් මඩවල"," දිල්ශාන් තුෂාර"],"date":{"year":"2019","month":"05","date":"22"},"views":"2310","content":"අමාත්‍ය රිෂාඞ් බදියුදීන් සහ අන්තවාදී සෙසු කණ්ඩායම් සැබෑ ලෙස පරාජය කළ හැක්කේ දේශපාලනික ක‍්‍රියාකාරකම්වලින් නොව සිවිල් පොදුජන බලවේගයකින් බව සුරකිමු ශ‍්‍රී ලංකා සංවිධානය පවසනවා.,,ඔවුන් පෙන්වා දෙන්නේ දේශපාලන වේදිකාවේ රිෂාඞ් බදියුදීන් අමාත්‍යවරයාට එරෙහිව ඇති විරෝධය සැබෑ එකක් නොවන බවයි. ජනතා විමුක්ති පෙරමුණ ආණ්ඩුවට එරෙහිව ගෙන ආ විශ්වාසභංග යෝජනාව ද අමාත්‍ය රිෂාඞ් බදියුදීන් රැක ගැනීම සඳහා වූ උවමනාවක් බව මෙහිදී ප‍්‍රකාශ කෙරුණා. ,,සුරකිමු ශ‍්‍රී ලංකා සංවිධානයේ සභාපති පූජ්‍ය පාහියංගල ආනන්ද සාගර හිමියන් මේ බව පෙන්වා දුන්නා.,,නෙත් නිවුස් මේ සම්බන්ධයෙන් සත්‍ය ගවේෂකයෝ සංවිධානයෙන් ද විමසීමක් කළා. ඔවුන් ද පැවසුවේ අමාත්‍ය රිෂාඞ් බදියුදීන්ට එරෙහිව විශ්වාසභංග යෝජනාවක් ඉදිරිපත්ව තිබියදී ආණ්ඩුවට එරෙහිව තවත් විශ්වාසභංගයක් ගෙන ඒමේ සැබෑ අවශ්‍යතාවක් නොමැති බවයි. ඒ අනුව ආණ්ඩුවට එරෙහිව ජනතා විමුක්ති පෙරමුණ ගෙන ආ විශ්වාසභංග යෝජනාව ආණ්ඩු විරෝධයක් නොව ආණ්ඩුව ආරක්ෂා කිරීමට දරණ උත්සහයක් බවද මෙහිදී ප‍්‍රකාශ කෙරුණා. සත්‍ය ගවේෂකයෝ සංවිධානයේ කැඳවුම්කරු, නීතිඥ පේ‍්‍රමනාත් සී. දොලවත්ත මේ බව සඳහන් කළා. ,,අමාත්‍ය රිෂාඞ් බදියුදීන්ට එරෙහිව විශ්වාසභංග යෝජනාව ගෙන ආ ඒකාබද්ධ විපක්ෂය ද පවසන්නේ එම විශ්වාසභංග යෝජනාව අසාර්ථක කිරීමේ අදහසින් ජනතා විමුක්ති පෙරමුණ ආණ්ඩුවට එරෙහිව විශ්වාසභංග යෝජනාවක් ගෙනවිත් ඇති බවයි. කෙසේවෙතත් ජනතා විමුක්ති පෙරමුණ ගෙන ආ එම විශ්වාසභංග යෝජනාවට ද සහය දැක්වීමට තමන් කටයුතු කරන බව ඒකාබද්ධ විපක්ෂය වෙනුවෙන් පාර්ලිමේන්තු මන්ත‍්‍රී වාසුදේව නානායක්කාර පැවසුවා."}
{"title":"ආණ්ඩු පක්ෂ මන්ත්‍රි කණ්ඩායම් රැස්වීමකදී බදියුදීන් සම්බන්ධයෙන් එකඟතාවයක් ","authors":["දිල්ශාන් තුෂාර "],"date":{"year":"2019","month":"05","date":"22"},"views":"4068","content":"විශ්වාසභංග යෝජනාවෙන් තමන්ට නගා ඇති චෝදනා සම්බන්ධයෙන් තමන් වරදකරු වුවහොත් අමාත්‍ය ධුරයෙන් ඉල්ලා අස්වීමට රිෂාඞ් බදියුදීන් එකඟ වී තිබෙනවා.,,පාර්ලිමේන්තු මන්ත‍්‍රී බන්දුලාල් බණ්ඩාරිගොඩ පැවසුවේ ඊයේ (21) පැවති ආණ්ඩු පක්ෂයේ මන්ත‍්‍රී කණ්ඩායම් රැස්වීමක දී මෙම එකඟතාව ඇති වූ බවයි.,,චෝදනා සම්බන්ධයෙන් වරදකරු වී එහෙත් අමාත්‍යවරයා ධුරයෙන් ඉල්ලා අස්නොවුණහොත් ඔහුට එරෙහිව විශ්වාසභංග යෝජනාවේදී ඡන්දය ප‍්‍රකාශ කිරීමට ද මෙහිදී සාකච්ඡා වූ බව බන්දුලාල් බණ්ඩාරිගොඩ මන්ත‍්‍රීවරයා වැඩිදුරටත් පැවසුවා. ,,අදාළ චෝදනා සම්බන්ධයෙන් විමර්ශන සිදු විය යුත්තේ කෙසේදැයි ද ආණ්ඩු පක්ෂයේ මන්ත‍්‍රී කණ්ඩායම ඊයේ සාකච්ඡා කළ බවයි මෙහිදී ප‍්‍රකාශ කෙරුණේ. ,,,,අමාත්‍ය රිෂාඞ් බදියුදීන්ට එරෙහි විශ්වාසභංග යෝජනාවේ දී එක්සත් ජාතික පක්ෂය ගනු ලබන ස්ථාවරය කුමක්දැයි අමාත්‍ය නවීන් දිසානායකගෙන් ද මාධ්‍යවේදීන් ඊයේ ප‍්‍රශ්න කළා. එහිදී ඔහු කියා සිටියේ \"රිෂාඩ් බදියුදීන් මැතිතුමා ඉතාමත් සංවේදී විදිහට කතා කළා මේ ගැන. මම හිතන්නේ.. එක්සත් ජාතික පක්ෂයේ මන්ත්‍රිවරු සියලු දෙනාම එතුමට සහයෝගය ලබා දෙනවා. එයාට විරුද්ධව කිසිම දෙයක් සොයාගෙන නෑ. වැරද්දක් කරලා නැති පුද්ගලයෙක් පිටිපස්සේ යෑම සාධාරණ නෑ.\" යනුවෙනි.,,මේ අතර ආණ්ඩුව කටයුතු කරමින් සිටින්නේ රිෂාඞ් බදියුදීන් අමාත්‍යවරයාට එරෙහි විශ්වාසභංග යෝජනාව පාර්ලිමේන්තුවේදී විවාදයට ගැනීම හැකිතාක් කල් දැමීමට බව පාර්ලිමේන්තු මන්ත‍්‍රී දිනේෂ් ගුණවර්ධන පවසනවා. සභානායක, අමාත්‍ය ලක්ෂ්මන් කිරිඇල්ල පාර්ලිමේන්තුවේ පක්ෂ නායක රැස්වීමට ඊයේ ගෙන ආ යෝජනාවකින් ද එය තහවුරු වූ බවයි මන්ත‍්‍රීවරයා පැවසුවේ. ,,,,විශ්වාසභංග යෝජනාව කල් දැමීමට ආණ්ඩුව උත්සහ කළද අමාත්‍ය රිෂාඞ් බදියුදීන් සම්බන්ධයෙන් විකල්ප පියවර ගැනීමට ඒකාබද්ධ විපක්ෂය ඉදිරියේදී කටයුතු කරන බවද දිනේෂ් ගුණවර්ධන මන්ත‍්‍රීවරයා මෙහිදී කියා සිටියා."}
{"title":"දෙන්නාගෙන් එක් අයෙක් කිව්වොත් ඉල්ලා අස්වෙන්න සුදානම් - ඇමති රිෂාඩ් කියයි ","authors":["දිනුක් හේවාවිතාරණ"],"date":{"year":"2019","month":"05","date":"22"},"views":"2","content":"ඒකාබද්ධ විපක්ෂය විසින් ගෙනා විශ්වාසභංග යෝජනාව මගින් තමාට එරෙහිව නගන චෝදනා අසත්‍ය බවත් ජනාධිපතිවරයා හෝ අගමැතිවරයා දැනුම් දුනහොත් තමා ඇමැතිධූරයෙන් ඉවත්වන බවට වාණිජ හා කර්මාන්ත ඇමැති රිෂාඩ් බදියුදීන් ඊයේ (21) පැවැති කැබිනට් රැස්වීමේදී ප්‍රකාශ කර ඇති බව වාර්තා වනවා.,,තමාගේ දේශපාලන ජීවිතය වියවුල් කිරීමේ අරමුණින් මෙම විශ්වාස භංග යෝජනාව ඉදිරිපත් කර ඇති බව මෙහිදී ඇමතිවරයා සදහන් කර ඇත. එමෙන්ම තමන් හමුදාපතිවරයාට දුරකථන ඇමතුමක් ලබා දුන්නේ අත්අඩංගුවේ පසුවන සැකකරුවෙක් සම්බන්ධයෙන් තොරතුරක් දැනගැනීම පිණිස බවත් ඊට හැර හමුදාපතිවරයාට කිසිදු බලපෑමක් සිදුනොකළ බව කැබිනට් රැස්වීමේදී අමාත්‍යවරයා සදහන් කර ඇති බව සදහන්., ,ඒකාබද්ධ විපක්ෂය විසින් ඉදිරිපත් කරන ලද විශ්වාසභංග යෝජනාව සම්බන්ධයෙන් කැබිනට් රැස්වීමේදී අදහස් දක්වමින් අමාත්‍යවරයා වැඩිදුරටත් සදහන් කර ඇත්තේ ජනාධිපතිවරයා හෝ අගමැතිවරයා දැනුම් දුනහොත් තමන් පමණක් නොව සිය පක්ෂයේ සෙසු මන්ත්‍රිවරුන් 06 දෙනාද තනතුරුවලින් ඉල්ලා අස්වීමට සුදානම් බවත් කිසිදු විටක විශ්වාසභංග යෝජනාවට මුහුණ දීමට බියක් තමන් තුල නොමැති බවයි."}
{"title":"ඥාණසාර හිමියන් සම්බන්ධයෙන් ජනපති ලේකම් කාර්යාලය වාර්තාවක් කැඳවයි ","authors":["නිශාන් ද සිල්වා"],"date":{"year":"2019","month":"05","date":"21"},"views":"2928","content":"වසර 06 ක කාලයක් සදහා සිර දඬුවම් නියමවී සිටින බොදුබල සේනා මහ ලේකම් ගලගොඩඅත්තේ ඥාණසාර හිමියන් සම්බන්ධයෙන් ජනාධිපති ලේකම් කාර්යාලය විසින් බන්ධනාගාර දෙපාර්තමේන්තුවෙන් අද (21) වාර්තාවක් කැඳවා ඇති බව වාර්තා වනවා.,,ඥාණසාර හිමියන්ගේ සිරදඬුවම හා කාලය, දැනට ගෙවා ඇති කාලසීමාව සම්බන්ධයෙන් හා බන්ධනාගාරය තුළ ඥාණසාර හිමියන්ගේ හැසිරීම ඇතුළු කරුණු කිහිපයක් සම්බන්ධයෙන් වන සමාලෝචන වාර්තාවක් බන්ධනාගාර දෙපාර්තමේන්තුව විසින් ජනාධිපති ලේකම් කාර්යාලය වෙත අද සවස යවා ඇති බවයි වාර්තා වන්නේ.,,ජනාධිපති ලේකම් කාර්යාලයට යවනු ලැබූ එම වාර්තාවේ පිටපතක් අධිකරණ හා බන්ධනාගාර ප්‍රතිසංස්කරණ අමාත්‍යාංශයටද යවා ඇති බව සදහන්.,,අධිකරණයට අපහාස කිරීම ඇතුළුව චෝදනා 4 කට වරදකරුවීම හේතුවෙන් ගලගොඩඅත්තේ ඥාණසාර හිමියන්ට වසර 19 ක සිරඳඬුවමක් වසර 6 කින් ගෙවීයන පරිදී අධිකරණයෙන් නියම කරනු ලැබුවේ ඉකුත් වසරේ අගෝස්තු මස 08 වෙනිදාය."}
{"title":"බදියුදීන්ට එරෙහි විශ්වාසභංගයේ තාක්ෂණික ගැටළු - කිරිඇල්ල පාර්ලිමේන්තුවේදී කියයි","authors":["සමන්ත කුමාර "],"date":{"year":"2019","month":"05","date":"21"},"views":"2523","content":"අමාත්‍ය රිෂාඞ් බදියුදීන්ට එරෙහිව ඒකාබද්ධ විපක්ෂය ඉදිරිපත් කළ විශ්වාසභංග යෝජනාවේ තාක්ෂණික දෝෂ පවතින බව සභානායක, අමාත්‍ය ලක්ෂ්මන් කිරිඇල්ල අද (21) පාර්ලිමේන්තු ප්‍රකාශ කළා. ඒ, පාර්ලිමේන්තු ශෙහාන් සේමසිංහ නැගූ ප්‍රශ්නයකට ප්‍රතිචාර දක්වමින්.,,,,පාර්ලිමේන්තු මන්ත්‍රී විමල් වීරවංශ ද මෙහිදී අදහස් දැක්වූවා. ඔහු කියා සිටියේ අමාත්‍ය රිෂාඞ් බදියුදීන්ට එරෙහි විශ්වාසභංගය මඟ හැරීම සඳහා ආණ්ඩුව මේ වනවිට විවිධ ක්‍රියාමාර්ග ගනිමින් සිටින බවයි. ,,,,මේ අතර අමාත්‍ය රිෂාඞ් බදියුදීන්ට එරෙහි ඒකාබද්ධ විපක්ෂයේ විශ්වාසභංග යෝජනාව මෙන්ම ආණ්ඩුවට එරෙහි ජනතා විමුක්ති පෙරමුණේ විශ්වාසභංග යෝජනාව සම්බන්ධයෙන් ද අද දිනයේ විවිධ අදහස් පළ වුණා. මේ, මහනුවර පැවති මාධ්‍ය හමුවක දී අදහස් දැක්වූ පාර්ලිමේන්තු මන්ත්‍රී එස් බී දිසානායක.,,,,පාර්ලිමේන්තු මන්ත්‍රී සුසිල් ප්‍රේමජයන්ත පැවසුවේ මුලින් විවාදයට ගත යුත්තේ අමාත්‍ය රිෂාඞ් බදියුදීන්ට එරෙහිව ඉදිරිපත් කර ඇති විශ්වාසභංග යෝජනාව බවයි. ,,,,කෙසේවෙතත් අමාත්‍ය පාඨලී චම්පික රණවක ඒ සම්බන්ධයෙන් පළ කළේ මෙවන් අදහසක්."}
{"title":"මේජර් ජනරාල් ජානක පෙරේරාගේ ඝාතනයට සම්බන්ධ සැකකරුවෙකුට ජීවිතාන්තය දක්වා සිර දඬුවමක් ","authors":["උපාලි ආනන්ද"],"date":{"year":"2019","month":"05","date":"21"},"views":"1602","content":"මේජර් ජනරාල් ජානක පෙරේරා ඇතුළු 31 දෙනෙකු මරාගෙන මැරෙන බෝම්බයක් පුපුරුවා හැර ඝාතනය කිරීමේ සිද්ධිය සම්බන්ධයෙන් වරදකරු වූ පුද්ගලයෙකුට අද (21) ජීවිතාන්තය දක්වා සිර දඬුවමක් සහ වසර 60ක සිර දඬුවමක් නියම කෙරුණා. මෙලෙස දඬුවම් නියම කෙරුණේ නඩුවේ දෙවන විත්තිකරු වන උමාර් හබ්තාබ් නමැත්තාටයි. ,,මෙම විත්තිකරුට එරෙහිව නීතිපතිවරයා විසින් චෝදනා 48ක් ගොනුකර තිබූ අතර ඒවායෙන් 31කට ඔහු වරදකරු බව නඩුවේදී තීන්දු කෙරුණා. පළමු, දෙවන සහ තුන්වන චෝදනා සඳහා විත්තිකරුට වසර 20 බැගින් වෙන් වෙන්ව ගෙවීයන පරිදි වසර 60ක සිර දඬුවමක් නියම කරන බවයි අධිකරණය පැවසුවේ. 04 සිට 31 දක්වා චෝදනා සඳහා විත්තිකරුට ජීවිතාන්තය දක්වා සිර දඬුවම් නියම කෙරුණා. සෙසු චෝදනා සම්බන්ධයෙන් මෙම විත්තිකරු නිවැරදිකරු බවයි අධිකරණය තීන්දු කළේ. ,,විත්තිකරුගේ සියලු දේපල රාජසන්තක කිරීමට ද එල් ටී ටී ඊ නායකයා වූ වේළුපිල්ලේ ප්‍රභාකරන් ඔහුට ත්‍යාග ලෙස ලබාදී තිබූ වටිනා අත් ඔරලෝසුවක්, සයනයිට් කරල සහ කමිසයක් ත්‍රස්ත විමර්ශන කොට්ඨාශය විසින් ස්ථාපිත කෙරෙන කෞතුකාගාරයට භාරදීමට ද මෙහිදී නියෝග කෙරුණා. ,,මෙම නඩුවේ වරද පිළිගත් තවත් විත්තිකරුවෙකුට මීට පෙර බරපතල වැඩ සහිත වසර 20ක සිර දඬුවමක් නියම කර තිබෙනවා. චෝදනා ලබා සිටි සෙසු සැකකරුවන් 09 දෙනෙකු ප්‍රමාණවත් සාක්ෂි නොමැති වීම හේතුවෙන් සියලු චෝදනාවලින් නිදහස් කර මුදා හැරුණා. නඩුව විභාගයට ගැණුනේ අනුරාධපුර මහාධිකරණයේදීයි."}
{"title":"සැකකරුවන් 80යි - 79ක් අත්අඩංගුවේ - අගමැතිගේ තොරතුරු කිරිඇල්ල පාර්ලිමේන්තුවට කියයි ","authors":["සමන්ත කුමාර"],"date":{"year":"2019","month":"05","date":"21"},"views":"1765","content":"පාස්කු ඉරිදා ප්‍රහාරය සම්බන්ධයෙන් හඳුනාගත් සැකකරුවන් 80 දෙනෙකු සිටින බවද ඔවුන්ගෙන් 79 දෙනෙකු මේ වනවිට අත්අඩංගුවට ගෙන ඇතැයි ද සභානායක අමාත්‍ය ලක්ෂ්මන් කිරිඇල්ල පාර්ලිමේන්තුවේදී අද (21) කියා සිටියා. ඒ අනුව තවදුරටත් අත්අඩංගුවට ගැනීමට සිටින්නේ හඳුනාගත් මෙම සැකකරුවන්ගෙන් එක් අයෙකු පමණක් බවයි අමාත්‍යවරයා කියා සිටියේ.,,අරලියගහ මන්දිරයේ ඊයේ (20) පැවති සාකච්ඡාවක දී අග්‍රාමාත්‍යවරයා කළ දැනුම්දීමක් අනුව තමන් මෙම තොරතුරු පාර්ලිමේන්තුවට ඉදිරිපත් කරන බවද සභානායක, අමාත්‍ය ලක්ෂ්මන් කිරිඇල්ල මෙහිදී කියා සිටියා. ,,මේ අතර ජාතික තවුහිද් ජමාත් සංවිධානය සමඟ සබඳතා පැවැත්වූ බවට සැකපිට ඉකුත්දා අත්අඩංගුවට ගැණුනු භාෂා පරිවර්තක නිලධාරියා ආරක්ෂක අංශ විසින් අද පාර්ලිමේන්තුවට රැගෙන ආ බවයි නෙත් නිවුස් පාර්ලිමේන්තු වාර්තාකරු සමන්ත කුමාර පවසන්නේ. සැකකරුගේ පෙන්වාදීම යටතේ පාර්ලිමේන්තු සංකීර්ණයේ පිහිටි ඔහුගේ කාර්යාලය පරීක්ෂා කෙරුණු බවද මෙහිදී ප්‍රකාශ කෙරුණා. ,,මෙම සිද්ධිය ද පාදක කර ගනිමින් පාර්ලිමේන්තුවේ අද අවධානය යොමු වූ ප්‍රධාන කරුණක් වුයේ පාර්ලිමේන්තුවේ ආරක්ෂාවයි. පාර්ලිමේන්තු මන්ත්‍රී දිනේෂ් ගුණවර්ධන කථානායකවරයාගෙන් ඒ පිළිබඳ කරුණු විමසීමක් කළා. ,,,,මෙම විමසීමට පිළිතුරු දුන් කථානායක කරූ ජයසූරිය මහතා අවධාරණය කළේ පාර්ලිමේන්තුවේ ආරක්ෂාව සම්බන්ධයෙන් තමන් ඉතා ඕනෑකමින් සොයා බලන බවයි. ඒ පිළිබඳ වාර්තා තමන් වෙත ලැබෙන බවද කථානායකවරයා කියා සිටියා. ,,,,පාර්ලිමේන්තු මන්ත්‍රී රෝහිත අබේගුණවර්ධන ද මෙහිදී අදහස් දැක්වූවා. ,,,,පාර්ලිමේන්තු මන්ත්‍රී විමල් වීරවංශ ද මෙම සංවාදයට එක්වුණා. ,,,,මේ අතර අමෙරිකාව සමඟ අත්සන් තබා ඇති ගිවිසුම් සම්බන්ධයෙන් ද පාර්ලිමේන්තුවේදී අද සංවාද ඇති වුණා. ඒ සම්බන්ධයෙන් ප්‍රශ්න කළේ විමල් වීරවංශ මන්ත්‍රීවරයයි. ,,,,මෙම විමසීමට සභානායක, අමාත්‍ය ලක්ෂ්මන් කිරිඇල්ල ප්‍රතිචාර දැක්වූවා."}
{"title":"නව නීති සම්පාදනය කිරීම අවශ්‍යයි - මන්ත්‍රි දයාසිරි ","authors":["මහේෂ් චතුරංග "],"date":{"year":"2019","month":"05","date":"21"},"views":"1559","content":"විශ්වාසභංග යෝජනාවන්ට වඩා වෙනත් ප්‍රමුඛතා මෙම අවස්ථාවේ දී රටේ පවතින බව ශ්‍රී ලංකා නිදහස් පක්ෂයේ මහ ලේකම් පාර්ලිමේන්තු මන්ත්‍රී දයාසිරි ජයසේකර පවසනවා. අවශ්‍ය නීති සංශෝධන කඩිනමින් සිදු කිරීම ද එවැනි ප්‍රමුඛතාවක් බවයි ඔහු පෙන්වා දෙන්නේ.,,,,පාර්ලිමේන්තු මන්ත්‍රී දයාසිරි ජයසේකර එම අදහස් පළ කළේ ශ්‍රී ලංකා නිදහස් පක්ෂය අද (21) පැවැත්වු මාධ්‍ය හමුවකදීයි."}
{"title":"බදුර්දින්ට එරෙහි විශ්වාසභංග යෝජනාව මුලින් විවාදයට ගත යුතුයි - මහාචාර්ය ජි.එල්.පිරිස් ","authors":["කසුන් කැළුම් "," මහේෂ් චතුරංග "," කමල් සුරවීර "],"date":{"year":"2019","month":"05","date":"21"},"views":"1489","content":"ආණ්ඩුවට එරෙහිව ජනතා විමුක්ති පෙරමුණ ගොනු කළ විශ්වාසභංග යෝජනාව සහ අමාත්‍ය රිෂාඞ් බදියුදීන්ට එරෙහිව ඒකාබද්ධ විපක්ෂය ගොනු කළ විශ්වාසභංග යෝජනාව පිළිබඳව ද අද (21) ස්ථාන කිහිපයකදී අදහස් පළ වුණා. ,,ශ්‍රී ලංකා පොදුජන පෙරමුණේ සභාපති, හිටපු අමාත්‍ය මහාචාර්ය ජී එල් පීරිස් පැවසුවේ මෙම විශ්වාසභංග යෝජනා 02න් අමාත්‍ය රිෂාඞ් බදියුදීන්ට එරෙහි විශ්වාසභංග යෝජනාව පළමුවෙන් විවාදයට ගතයුතු බවයි. ඒකාබද්ධ විපක්ෂය අද පැවැත්වූ මාධ්‍ය හමුවක දී ඔහු මේ බව පැවසුවා. ,,,,මහනුවර අද පැවැත්වූ මාධ්‍ය හමුවක දී පාර්ලිමේන්තු මන්ත්‍රී එස් බී දිසානායකද මේ සම්බන්ධයෙන් අදහස් පළ කළා. ඔහු පැවසුවේ ආණ්ඩුවට එරෙහිව ජනතා විමක්ති පෙරමුණ ගොනු කළ විශ්වාසභංග යෝජනාවට ශ්‍රී ලංකා නිදහස් පක්ෂය හෝ ඒකාබද්ධ විපක්ෂය කිසිසේත් සහය නොදැක්විය යුතු බවයි. ජනතා විමුක්ති පෙරමුණ ආණ්ඩුවට එරෙහිව මෙම විශ්වාසභංගය ගොනු කර ඇත්තේ ආණ්ඩුව පරාජය කිරීමට නොව ආණ්ඩුව ආරක්ෂා කිරීමට බවද මෙහිදී ප්‍රකාශ කෙරුණා. ,,,,ශ්‍රී ලංකා පොදුජන පෙරමුණ අද පැවැත්වු මාධ්‍ය හමුවක දී පාර්ලිමේන්තු මන්ත්‍රී ලක්ෂ්මන් යාපා අබේවර්ධන ද මීට සමාන අදහසක් පළ කළා.,,,,මේ අතර පාර්ලිමේන්තු සංකීර්ණයේ දී අද මාධ්‍ය හමුවක් පවත්වමින් ජනතා විමුක්ති පෙරමුණ තමන්ට එල්ල වන චෝදනාවලට ප්‍රතිචාර දැක්වූවා. මේ, එහිදී අදහස් දැක්වූ ජනතා විමුක්ති පෙරමුණේ නායක, පාර්ලිමේන්තු මන්ත්‍රී අනුර කුමාර දිසානායක. ,,,,පාස්කු ඉරිදා ප්‍රහාරයට වගකිව යුත්තේ තනි තනි පුද්ගලයින් නොව සමස්ත ආණ්ඩුව බවද ආණ්ඩුවට එරෙහිව විශ්වාසභංග යෝජනාවක් ගොනු කළේ ඒ අනුව බවද අනුර කුමාර දිසානායක මන්ත්‍රීවරයා මෙහිදී කියා සිටියා. ,,,,ජනතා විමුක්ති පෙරමුණ ආණ්ඩුවට එරෙහිව ගොනු කළ විශ්වාසභංග යෝජනාව කථානායකවරයා වෙත අද පෙරවරුවේ භාරදුන්නා. අමාත්‍ය රිෂාඞ් බදියුදීන්ට එරෙහිව ඒකාබද්ධ විපක්ෂය ගොනු කළ විශ්වාසභංග යෝජනාව කථානායකවරයාට භාරදුන්නේ ඉකුත් 16 වනදායි."}
{"title":"පාසල් වලට CCTV කැමරා පද්ධති ලබා දෙන්න - මන්ත්‍රි බන්දුල ගුණවර්ධන ","authors":["කසුන් කැළුම් "],"date":{"year":"2019","month":"05","date":"21"},"views":"1326","content":"පාස්කු ඉරිදා ප්‍රහාරයෙන් පසු සිදු වූ ආර්ථික කඩා වැටීමෙන් පීඩාවට පත්වූවන්ගේ මැසිවිලි භාර ගැනීම සඳහා දුක්ගන්නාරාළ කෙනෙකු පත් කරන්නැයි ඒකාබද්ධ විපක්ෂය ආණ්ඩුවෙන් අද ඉල්ලීමක් කළා. ඔවුන් මෙම ඉල්ලීම කළේ සිදු වූ ආර්ථික කඩා වැටීම හේතුවෙන් ඇතැම් පිරිස්වල රැකියා පවා අවදානමට ලක්ව ඇතැයි ද පෙන්වා දෙමින්. ,,මේ, ඒ පිළිබඳ වැඩිදුරටත් කරුණු දක්වන පාර්ලිමේන්තු මන්ත්‍රී, ආචාර්ය බන්දුල ගුණවර්ධන. ,,,,රටපුරා පාසල්වලට විද්‍යුත් ආරක්ෂක උපකරණ කඩිනමින් ලබාදීමට ද ආණ්ඩුව මැදිහත් විය යුතු බවද මෙහිදී ප්‍රකාශ කෙරුණා. ,,,,උසස් පෙළ දරුවන්ට ටැබ් පරිගණක ලබාදීමට වෙන් කළ මුදල් පාසල්වලට මෙම විද්‍යුත් ආරක්ෂක උපකරණ ලබාදීමට යොදාගත හැකි බවයි පාර්ලිමේන්තු මන්ත්‍රී ආචාර්ය බන්දුල ගුණවර්ධන මෙහිදී වැඩිදුරටත් කියා සිටියේ. ඒකාබද්ධ විපක්ෂයේ ආර්ථික පර්යේෂණ ඒකකය කොළඹ අද පැවැත්වු මාධ්‍ය හමුවකදී මෙම අදහස් පළ කෙරුණා."}
{"title":"නාලක සිල්වා අත්අඩංගුවට ගැනීමට සිටියදී ඔහු සිදුකරමින් සිටි විමර්ශනයක් ගැන අධිකරණයේදී හෙළිවෙයි ","authors":["අධිකරණ වාර්තාකරු "],"date":{"year":"2019","month":"05","date":"21"},"views":"12748","content":"ත්‍රස්ත විමර්ශන කොට්ඨාසය බාර හිටපු නියෝජ්‍ය පොලිස්පති නාලක ද සිල්වා විසින් ජාතික තව්හීත් ජමාත් සංවිධානයේ නායක සහරාන් හෂීම් අත්අඩංගුවට ගැනීමට කටයුතු කළ අවධියේදී ජනාධිපතිවරයා හා හිටපු ආරක්‍ෂක ලේකම්වරයා ඝාතන කිරීමට කුමන්ත‍්‍රණය කළේයැයි කියන සිද්ධියක් සම්බන්ධයෙන් ඔහුව අත්අඩංගුවට ගනු ලැබූ බව නාලක සිල්වා වෙනුවෙන් පෙනී සිටින නීතිඥවරයා අද (21) අධිකරණය හමුවේ අනාවරණය කරනු ලැබුවා.,,නීතිඥ අජිත් පතිරණ හිටපු නියෝජ්‍ය පොලිස්පති නාලක සිල්වා වෙනුවෙන් අධිකරණය හමුවේ පෙනී සිටිමින් අද මේ බව කොළඹ කොටුව මහෙස්ත්‍රාත් රංග දිසානායක මහතා වෙත දන්වා සිටියා .,,ඒ අනුව සහරාන් හෂීම් අත්අඩංගුවට ගැනීමට 2018 වර්ෂයේ අධිකරණයෙන් රතු නිවේදන ලබා ගැනීමටද තම සේවාදායකයා ත්‍රස්ත විමර්ශන කොට්ඨාසයේ අධ්‍යක්ෂක ලෙසට සිටියදී  කටයුතු කළ බවත් ජාතික තව්හීත් ජමාත් සංගමයේ නායක සහරාන් හෂීම් හා සම්බන්ධ අන්තවාදී කටයුතු සම්බන්ධයෙන් 2017 වර්ෂයේදී අධිකරණ තුනක කරුණු වාර්තා කිරීමට නාලක සිල්වා කටයුතු කර ඇති බව අජිත් පතිරණ නීතිඥවරයා අධිකරණයට දැනුම් දුන්නා .,,පරීක්ෂණවල උච්චතම අවස්ථාවකදී තම සේවාදායකයා අත්අඩංගුවට ගනු ලැබූ බවයි මෙහිදී නීතිඥ අජිත් පතිරණ වැඩිදුරටත් අධිකරණය හමුවේ දන්වා සිටියේ."}
{"title":"ස්කොට්ලන්තයට එරෙහිව ශ්‍රී ලංකාවෙන් සාර්ථක ආරම්භයක් ","authors":["ඩිල්ෂාන් මඩවල "],"date":{"year":"2019","month":"05","date":"21"},"views":"3186","content":"ස්කොට්ලන්තය සමඟ එඩින්බර්ග්හි දැන් පැවැත්වෙන එක්දින ක්‍රිකට් තරගයේදී සාර්ථක ආරම්භයක් ලබා ගැනීමට ශ්‍රී ලංකාව සමත් වී තිබෙනවා. ආරම්භක පිතිකරුවන් ලෙස පිටියට පිවිසියේ නායක දිමුත් කරුණාරත්න සහ අවිශ්ක ප්‍රනාන්දුයි. පන්දුවාර 19ක් අවසානයේ ඔවුන් කිසිවෙකු නොදැවී ලකුණු 103ක් ලබාගෙන සිටියා. අවිෂ්ක ප්‍රනාන්දු නොදැවී ලකුණු 59යි. දිමුත් කරුණාරත්න නොදැවී ලකුණු 35ක් ලබාගෙන සිටිනවා. ,,මේ අතර අවිෂ්ක ප්‍රනාන්දු අද රැස්කර ගත්තේ ඔහුගේ පළමු ජාත්‍යන්තර එක්දින අර්ධ ශතකයයි."}
{"title":"දකුණේ ඡන්දය කඩිනමින් පවත්වන්නැයි ශ්‍රේෂ්ඨාධිකරණයට පෙත්සමක්","authors":["අධිකරණ වාර්තාකරු "],"date":{"year":"2019","month":"05","date":"21"},"views":"1365","content":"විසුරුවා හැර ඇති දකුණු පළාත් සභාව වෙනුවෙන් ඡන්ද විමසීම කඩිනමින් පැවැත්වීමට මැන්ඩාමූස් රීට් නියෝගයක් ලබා දෙන්නැයි ඉල්ලා ශ්‍රේෂ්ඨාධිකරණය හමුවේ අද (21) පෙත්සමක් ගොනු කෙරුණා.,,මෙම පෙත්සම ගොනු කෙරුණේ ඩී වී උපුල් ඇතුළු දකුණු පළාත් සභාවේ හිටපු මන්ත්‍රීවරුන් 03 දෙනෙකු විසින්. ශ්‍රී ලංකා මැතිවරණ කොමිසම, එහි සභාපතිවරයා සහ සාමාජිකයින් එහි වගඋත්තරකරුවන් ලෙස නම් කර තිබෙනවා."}
{"title":"පාස්කු ප්‍රහාරයේ බෝම්බකරුවන්ගේ DNA වාර්තා සියල්ල තහවුරු වෙයි ","authors":["දිනුක් හේවාවිතාරණ"],"date":{"year":"2019","month":"05","date":"21"},"views":"1762","content":"ඉකුත් අප්‍රේල් මස 21 වෙනිදා එල්ලවු පාස්කු ඉරිදා මරාගෙන මැරෙන ප්‍රහාරයට සම්බන්ධ සියළුම බෝම්බකරුවන්ගේ DNA වාර්තා සැසදෙන බවට රජයේ රස පරීක්ෂක දෙපාර්තමේන්තුව විසින් අද (21) දින තහවුරු කරනු ලැබු පොලිස් මාධ්‍ය ප්‍රකාශක පොලිස් අධිකාරී රුවන් ගුණසේකර සදහන් කර සිටිනවා.,,කොළඹ ෂැංග්‍රිලා හෝටලයේදී බෝම්බ පුපුරුවා ගනු ලැබූ එක් සැකකරුවෙක් වන ජාතික තව්හිත් ජමාත් සංවිධානයේ නායකයා ලෙස සැලකෙන මොහොමඩ් සහරාන් හෂීම් ගේ DNA සාම්පල ඔහුගේ බිරිඳගේ සහ දරුවාගේ DNA නියැදි සමග ගැලපි ඇති බවයි මෙහිදී පොලිස් මාධ්‍ය ප්‍රකාශකවරයා සදහන් කර සිටියේ.,,ඊට අමතරව කොළඹ ෂැංග්‍රිලා හෝටලයේ සහ සිනමන් ගාර්ඩ්න් හෝටලයන් තුලදී මරාගෙන මැරෙන බෝම්බ ප්‍රහාරයන් සිදුකළ මොහොමඩ් ඊබ්‍රාහිම් ඉල්හාම් අහමඩ් සහ මොහොමඩ් ඊබ්‍රාහිම් ඉන්ෂාෆ් අහමඩ් යන අයගේ DNA සාම්පල් දැනට අත්අඩංගුවේ සිටින ඔවුන්ගේ පියාගේ DNA නියැදි සමග ගැලපි තිබෙනවා.,,දෙමටගොඩ මහවිල උද්‍යානයේ නිවසේදී බෝම්බයක් පුපුරුවා ගෙන මියගිය මොහොමඩ් ෆාතිමා ජිෆ්රි යන කාන්තාවගේ DNA පරික්ෂන වාර්තාවන්ද ගැලපි ඇති බවත් එම පිපිරීමෙන් මියගිය ඇයගේ දරුවන් තිදෙනාද, ෂැංග්‍රිලා හෝටලය තුල මරාගෙන මැරෙන බෝම්බ ප්‍රහාරයක් සිදුකළ මොහොමඩ් ඊබ්‍රාහිම් ඉල්හාම් අහමඩ් යන අයගේ DNA නියැදි ඒ සදහා උපයෝගී කර ගත් බවයි පොලිස් මාධ්‍ය ප්‍රකාශකවරයා කියා සිටියේ.,,මේ අතර කටුවාපිටිය දේවස්ථානයේ බෝම්බ ප්‍රහාරය එල්ල කරනු ලැබූ අච්චි මොහොමදු මොහොමදු හස්තුස් යන අයගේ දෙමව්පියන්ගේ DNA නියැදි සමග සැසදුණු අතර කොච්චිකඩේ ශාන්ත අන්තෝනි දේවස්ථානයේ පිපිරිම සිදුකරනු ලැබූ අලව්ඩින් අහමඩ් මුවාත් යන බෝම්බකරුගේ දෙම්වපියන්ගේ DNA සමග ගැලපි ඇත.,,ඊට අමතරව දෙහිවල ට්‍රොපිකල් ඉන් ලැඟුම්හල තුල බෝම්බය පුපුරුවාගනු ලැබූ අබ්දුල් ලතිෆ් ජමිල් මොහොමඩ් යන අය හදුනා ගැනීම සදහා ඔහුගේ බිරිද සහ දරුවන්ගේ DNA නියැදි උපයෝගි කර ගෙන තිබෙනවා.,,මඩකලපුව සියොන් දේවස්ථානයට බෝම්බ ප්‍රහාරය එල්ල කරනු ලැබූ මොහොමඩ් අසාද් යන අයගේ මවගේ සහ කිංග්ස්බරි හෝටලය තුල බෝම්බ පිපිරිම සිදුකල මොහොමඩ් අසාම් මොහොමඩ් මුබාරක් යන අයගේ බිරිද සහ දරුවාගේ DNA නියැදි සමග ගැලපි ඇති බවයි පොලිස් මාධ්‍ය ප්‍රකාශකවරයා සදහන් කර සිටියේ."}
{"title":"තව්හිත් ජමාත් සංවිධානයට සම්බන්ධ භාෂා පරිවර්තක පාර්ලිමේන්තුවට රැගෙන එයි (VIDEO)","authors":["සමන්ත  කුමාර "],"date":{"year":"2019","month":"05","date":"21"},"views":"3646","content":"තව්හිත් ජමාත් සංවිධානය සමග සම්බන්ධකම් පවත්වනු ලැබූ බව කියන පාර්ලිමේන්තු භාෂා පරිවර්තක නෞෂාඩ් ජමාල්ඩින් නැමැත්තාව පොලිසිය විසින් පාර්ලිමේන්තු සංකීර්ණයට රැගෙන ආ බව අප නෙත් නිව්ස් වාර්තාකරු සදහන් කර සිටියා. ඒ ඔහුගේ කාර්යාල කාමරය පරික්ෂා කිරීම සදහායි.,,කුරුණෑගල අලකොලදෙණිය ප්‍රදේශයේ පවත්වාගෙන ගිය ජාතික තව්හිත් ජමාත් සංවිධානයේ පුහුණු කඳවුරක් සම්බන්ධයෙන් සිදුකරනු ලැබු පොලිස් විමර්ශනයකදී මෙම පාර්ලිමේන්තු සේවකයාව පසුගිය මැයි මස 18 වෙනිදා අත්අඩංගුවට ගනු ලැබුවේ කුරුණෑගල පොලිසිය විසින්ය.,,මෙම සැකකරුව මාස තුනක කාලයක සදහා රඳවා ගෙන ප්‍රශ්න කිරීම සදහා ආරක්ෂක අමාත්‍යාංශය විසින් මේ වන විට අවසර ලබාදී තිබෙනවා."}
{"title":"ISIS සටන්කරුවන් 5000ක් ඇෆ්ගනිස්ථාන දේශසීමාවට : රුසියාව අනතුරු අඟවයි ","authors":["දිනුක් හේවාවිතාරණ"],"date":{"year":"2019","month":"05","date":"21"},"views":"5344","content":"ඉරාක සහ සිරියානු ඉස්ලාමිය රාජ්‍ය හෙවත් ISIS සංවිධානයට අයත් අන්තවාදී සටන්කරුවන් 5000කට පමණ පිරිසක් උතුරු ඇෆ්ගනිස්ථානයේ දේශ සීමාවන් ආසන්නයේ ස්ථානගතවී සිටින බවට රුසියානු ෆෙඩරල් ආරක්ෂක ඒකකයේ අධ්‍යක්ෂක Alexander Bortnikov සදහන් කරනවා. මෙලෙස එක් රැස්වී සිටින IS සටන්කරුවන් ගෙන් බහුතරයක් සිරියාවේදී යුධ වැදී සිටිය අයවළුන් බවටයි කරුණු හෙළිවී ඇත්තේ.,,\" ISIS ත්‍රස්තවාදී සංවිධානය විසින් මිට පෙර ඇෆ්ගනිස්ථානය ඇතුළු ආසියාවේ සිය පාලන ප්‍රදේශය 'විලයාත් කෝරසාන් (Wilayat Khorasan) ලෙස නම් කර තිබුනා. මෙම අන්තවාදී සංවිධානයට අයත් ත්‍රස්තයින් උතුරු ඇෆ්ගනිස්ථානය වෙත එක් රැස්වී සිටීම කණගාටුදායක කරුණක්. මෙම ත්‍රස්තයින් පැරණි සෝවියට් සමුහාණ්ඩුවට අයත්ව තිබු රටවලට සංක්‍රමණය වීම දැන් ආරම්භ වෙලා තිබෙනවා. ඇතැම් අය රට තුලට ඇතුල්වී ඇත්තේ සරණාගතයින් ලෙසයි. නමුත් ඔවුන් විවිධ අපරාධ සිදුකරනු ලබන කණ්ඩායම සමග එක්ව නිහඩව තමන්ගේ ඉලක්කය සදහා නියෝග ලැබෙන තුරු සැගවී සිටින බවයි\" රුසියානු ෆෙඩරල් ආරක්ෂක ඒකකයේ අධ්‍යක්ෂකවරයා කියා සිටියේ.,,\" මෙහි තවත් එක් භයානක පැතිකඩක් තමයි මෙම ISIS ත්‍රස්තවාදීන් උතුරු අප්‍රිකාවේ සහ අග්නිදිග ආසියාවේ ඉලක්ක ගත ප්‍රදේශ කරා සිය සටන්කරුවන් ස්ථානගත කිරීම. ඉස්ලාම් අන්තවාදීන් සිරියාවේ සහ ඉරාකයේදී ලද පරාජයන් හේතුවෙන් මේ වන විට ඔවුන් වෙනත් රටවල් ඉලක්ක කර ගනිමින් සිටිනවා. එම රටවල් වලට ප්‍රහාර එල්ල කිරීම සදහා ඔවුන් විශාල වශයෙන් අරමුදල් රැස්කරමින් සිටින බවට තොරතුරු හෙළිවී තිබෙනවා. මේ සදහා ඔවුන් අන්තර්ජාල මුදල් හුවමාරු ක්‍රම බහුල වශයෙන් යොදා ගනිමින් සිටිනවා. නීතිවිරෝධී බොර තෙල් අලෙවිය, මිනිස් ජාවාරම් ඇතුළු සාපාරාධි කටයුතු ඔස්සෙයි ඔවුන් මෙම ප්‍රහාර සදහා මුදල් රැස් කරමින් සිටින්නේ\" රුසියානු ෆෙඩරල් ආරක්ෂක ඒකකයේ අධ්‍යක්ෂකවරයා වැඩිදුරටත් සදහන් කර සිටියා.,,සිරියාවේ සහ ඉරාකයේදී ලැබූ යුධ පරාජයන් සමග එම සංවිධානයන් සමග එක්ව සිටි විදේශීය සටන්කරුවන් 5000ක පමණ පිරිසකගෙන් 1500 ක් පමණ යලි සිය රටවල් කරා මැදපෙරදිග හරහා පැමිණ සිටින බවත් ඔවුන් තම මව්බිම තුල රහසිගතව ISIS සංවිධානය වෙනුවෙන් ක්‍රියාත්මක වීමේ හැකියාවක් පවතින බවට  Alexander Bortnikov අනතුරු අඟවනු ලැබුවා."}
{"title":"කාසල්රී ජල පෝෂක ප්‍රදේශයට තද වැසි (PHOTOS)","authors":["රංජිත් රාජපක්ෂ - හැටන්"],"date":{"year":"2019","month":"05","date":"21"},"views":"1723","content":"පැවති වියළි කාලගුණය නිමා කරමින් මධ්‍යම කඳුකරයේ බටහිර බෑවුමේ කාසල්රී ජල පෝෂක ප්‍රදේශයට අද තද වැසි ඇද හැළුණා. හැටන් දික්ඔය සහ නෝර්වුඞ් යන ප්‍රදේශවලට මෙලෙස තද වැසි ඇද හැළුණු බවයි නෙත් නිවුස් වාර්තාකරු පැවසුවේ. ,,පැවති වියළි කාලගුණය හේතුවෙන් කාසල්රී ජලාශයේ ජල මට්ටම ඉකුත් දිනවල සියයට 30ක් පමණ දක්වා පහත බැස තිබුණා. කෙසේවෙතත් මෙම ජල මට්ටම ප්‍රමාණවත් ලෙස ඉහළ යාමට නම් තවදුරටත් වැසි ලැබිය යුතු බවයි ඉංජිනේරුවන් පවසන්නේ."}
{"title":"හිටපු DIG නාලක සිල්වාට ඇප ","authors":["දිනුක් හේවාවිතාරණ"],"date":{"year":"2019","month":"05","date":"21"},"views":"2845","content":"ප්‍රභූ ඝාතන චෝදනාවක් සඳහා වසරකට ආසන්න කාලයක් රිමාන්ඩ් භාරයේ සිටි හිටපු නියෝජ්‍ය පොලිස්පති නාලක සිල්වා ඇප මත නිදහස් කිරීමට කොළඹ කොටුව මහේස්ත්‍රාත් රංග දිසානායක මහතා අද (21) නියෝග කරනු ලැබුවා.,,හිටපු නියෝජ්‍ය පොලිස්පති නාලක සිල්වාට ඇප නියම කරමින් මහේස්ත්‍රාත්වරයා නියෝග කලේ ඔහුට රුපියල් 25000 ක මුදල් ඇපයක් සහ ලක්ෂ 05 බැගින් වූ ශරිර ඇප දෙකක් නියම කරනු ලැබුවා. එමෙන්ම ඔහුට විදේශ ගතවිමද මහේස්ත්‍රාත්වරයා විසින් තහනම් කරනු ලැබුවා."}
{"title":"පනස් හැවිරිදි නේපාල ජාතිකයෙකු වැඩිම වාර ගණනක් එවරස්ට් තරණය කර ලෝක වාර්තාව තහවුරු කරයි","authors":["තරංග රුක්ෂාන් ජයසේකර "],"date":{"year":"2019","month":"05","date":"21"},"views":"1869","content":"එවරස්ට් කන්ද වැඩිම වාර ගණනක් තරණය කළ පුද්ගලයාට හිමි ලෝක වාර්තාව තවදුරටත් තහවුරු කිරීමට නේපාලයේ කඳු නගින්නෙකු වන කැමී රිටා ෂෙර්පා සමත් වී තිබෙනවා. ඒ, අවස්ථා 24 කදී එවරස්ට් කන්ද සාර්ථකව තරණය කරමින්.,,පනස් වන වියේ පසුවන ඔහු ගතවූ දින 7 ක කාලය තුළ දෙවරක් එවරස්ට් තරණය කිරීමද විශේෂත්වයක්. ඔහු පළමු වරට එවරස්ට් කන්ද තරණය කර ඇත්තේ 1994 වසරේදීයි. ලෝකයේ උසම කන්ද වන එවරස්ට් කන්ද අඩි 29,029 ක උසකින් යුක්ත වනවා."}
{"title":"පාස්කු ඉරිදා ප්‍රහාරයෙන් මියගිය අය වෙනුවෙන් විශේෂ දේව මෙහෙයන්","authors":["තරංග රුක්ෂාන් ජයසේකර "],"date":{"year":"2019","month":"05","date":"21"},"views":"1332","content":"පාස්කු ඉරිදා ත්‍රස්ත ප්‍රහාරයට මාසයක් සපිරෙන අද (21) දිනයේ එම ප්‍රහාරයෙන් ජීවිතක්‍ෂයට පත්වූවන් වෙනුවෙන් විශේෂ දේව මෙහෙයන් සංවිධාන කර තිබුණා. මීගමුව, කටුවාපිටිය දේවස්ථානයේ සීනුව හඩවා ඉටිපන්දම් දල්වා ආගමික වතාවත් අද සිදුකර ඇත්තේ ප්‍රහාරය සිදුවූ වේලාව කේන්‍ද්‍ර කර ගනිමින්.,,කොච්චිකඬේ ශාන්ත අන්තෝනි දේවස්ථානයේදීද විශේෂ දේව මෙහෙයක් පවත්වා තිබෙනවා. මෙම සියළු දේව මෙහෙයන්වලදී ප්‍රහාරවලින් තුවාල ලැබූවන්ට ඉක්මන් සුවය ද ප්‍රාර්ථනා කෙරුණා. එමෙන්ම ත්‍රස්ත ප්‍රහාරයට ලක් වූ මඩකලපුව සියොන් දේවස්ථානයේද අද පස්වරුවේ දේව මෙහෙයක් සංවිධාන කර ඇති බවයි නෙත් නිවුස් වෙත වාර්තා වුණේ."}
{"title":"මරණ දඩුවමට එරෙහිව වාස් ගුණවර්ධන ගොණු කළ පෙත්සම විභාගයට ශ්‍රේෂ්ඨාධිකරණය දින නියම කරයි","authors":["අධිකරණ වාර්තාකරු "],"date":{"year":"2019","month":"05","date":"21"},"views":"1387","content":"හිටපු නියෝජ්‍ය පොලිස්පති වාස් ගුණවර්ධන, ඔහුගේ පුත් රවිදු වාස් ගුණවර්ධන ඇතුලු 6 දෙනෙකු තමාට එරෙහි මරණ දඩුවම අභියෝගයට ලක් කරමින් ගොනු කළ අභියාචන පෙත්සම සැප්තැම්බර් මස 18 දා සිට ඔක්තෝම්බර් මස 4 දා කාලය තුළ විභාගයට ගැනීමට ශ්‍රේෂ්ඨාධිකරණය අද (21) නියෝග කළා.,,මෙම පෙත්සම ගොණුකර ඇත්තේ 2013 වසරේදී කෝටිපති ව්‍යාපාරිකයකු වු මොහොමඞ් සියාම් පැහැරගෙන ගොස් ඝාතනය කිරීම සම්බන්ධයෙන් කොළඹ මහාධිකරණයෙන් නියම කළ මරණ දඩුවමට අදාළවයි.,,ඊට අදාළ නඩුව විනිසුරු සිසිර ද ආබෲ ප්‍රමුඛ පංච පුද්ගල විනිසුරු මඩුල්ලක් ඉදිරියේ අද කැදවනු ලැබුවා. විනිසුරු මඩුල්ලේ සාමාජිකයකු වන විනිසුරු විජිත් මලල්ගොඩ, ජනාධිපති කොමිෂන් සභාවක විමර්ශන සදහා සහභාගි වන බැවින් නඩු විභාගය කල් දැමූ බවයි නෙත් නිවුස් වාර්තාකරු පැවසුවේ."}
{"title":"තායිලන්ත විවෘත මළල ක්‍රීඩා තරගාවලියේදී ලංකාවට පදක්කම් 03ක් ","authors":["කසුන් කැලුම් "],"date":{"year":"2019","month":"05","date":"21"},"views":"1387","content":"තායිලන්ත විවෘත මළල ක්‍රීඩා තරගාවලියේදී ශ්‍රී ලංකා ක්‍රීඩක ක්‍රීඩිකාවන් සහභාගිවන තවත් තරග කිහිපයක් අද (21) පැවැත්වෙනවා. ඊයේ දිනයේදී ශ්‍රී ලංකාවට පදක්කම් 3 ක් හිමි වුණා. කාන්තා මීටර් 400 කඩුළු මතින් දිවීමේ තරගයේදී ශ්‍යාමා දුලානි රන් පදක්කමක් දිනාගත්තා.,,කාන්තා දුර පැනීමේ ඉසව්වට සහභාගි වූ සාරංගි සිල්වා ලෝකඩ පදක්කමක් දිනාගත්තා. ඇය වාර්තා කළ දුර මීටර් 6.21ක්. සාරංගි සිල්වාට එම ඉසව්වේ රිදී පදක්කම අහිමි වූයේ මීටර් 0.06 කින්.,,මීටර් 400 කඩුළු මතින් දිවීමේ පිරිමි ඉසව්වේදී අසංක රත්නසේකර ලෝකඩ පදක්කමක් දිනාගත්තා. ඒ, තත්පර 52.62ක කාලයක් වාර්තා කරමින්.තායිලන්ත විවෘත මළල ක්‍රීඩා තරගාවලියේ අවසන් දිනය අදයි."}
{"title":"මාවනැල්ලේ බුදු පිළිම කැඩූ සැකකරුවන් 13 දෙනා යලි රිමාන්ඩ් ","authors":["ලලිත් චාමින්ද "," තුසිත කුමාර"],"date":{"year":"2019","month":"05","date":"21"},"views":"1376","content":"මාවනැල්ලේ බුදුපිළිම කැඩීමේ සිද්ධිය සම්බන්ධයෙන් අත්අඩංගුවට ගත් සැකකරුවන් 13 දෙනා ලබන මස 3 වනදා තෙක් අද යළි රක්‍ෂිත බන්ධනාගාරගත කෙරුණා. ඒ, මාවනැල්ල මහේස්ත්‍රාත්වරයාගේ නියෝගයකට අනුවයි.,,මේ අතර පාස්කු ඉරිදා ත්‍රස්ත ප්‍රහාරය පිළිබද ආණ්ඩුව ගත් ක්‍රියාමාර්ග සම්බන්ධයෙන් සෑහීමකට පත්විය නොහැකි බව පවසමින් බේරුවල ප්‍රාදේශීය සභාව ඉදිරිපිට අද පෙරවරුවේ විරෝධතාවක් පැවැත්වුණා. එය සංවිධාන කරනු ලැබ තිබුණේ ශ්‍රී ලංකා පොදුජන පෙරමුණේ මන්ත්‍රිවරුන් විසින්. ඔවුන් විරෝධතා පුවරු ප්‍රදර්ශනය කරමින් විරෝධතාවයේ නිරත වූ අතර පසුව ප්‍රාදේශීය සභා රැස්වීම් ශාලාවටද ඇතුළුවී විරෝධතාවයේ නිරත වුණා.,,මේ අතර අක්මීමණ ප්‍රාදේශීය සභාවේ ශ්‍රී ලංකා පොදුජන පෙරමුණේ මන්ත්‍රීවරයෙකු අද ආරම්භ වූ මාසික සභා රැස්වීමට කඩුවක් රැගෙන පැමිණි බව නෙත් නිවුස් වාර්තාකරු පැවසුවා."}
{"title":"ප්‍රති ත්‍රස්ත පනත වෙනස් කල යුතුයි - අමාත්‍ය මනෝ ගනේෂන් ","authors":["දිල්ශාන් තුෂාර "],"date":{"year":"2019","month":"05","date":"21"},"views":"1659","content":"යෝජිත ප්‍රතිත්‍රස්ත පනත වෙනස් කළ යුතු බව ආණ්ඩු පක්‍ෂයේ ප්‍රධාන අමාත්‍ය ධුරයක් දරණ මනෝ ගනේෂන් පවසනවා. ඔහු පෙන්වා දෙන්නේ මේ වනවිට ඉදිරිපත් වී ඇති ප්‍රතිත්‍රස්ත පනතේ ඇතැම් කරුණු ඉදිරියේදී සංශෝධනය කරනු ඇති බවයි. ,,,,බොහෝ පිරිසකට ප්‍රතිත්‍රස්ත පනතක අවශ්‍යතාව පිළිබද පැහැදිලි අවබෝධයක් නොමැති බව අමාත්‍ය මනෝ ගනේෂන් ප්‍රකාශ කළා.,,,,අමාත්‍ය මනෝ ගනේෂන් මෙම අදහස් පළ කළේ නෙත් නිවුස් වෙත අදහස් දක්වමින්."}
{"title":"හුවාවේ සමාගමෙන් අමෙරිකාවට අනතුරු ඇගවීමක්","authors":["තරංග රුක්ෂාන් ජයසේකර "],"date":{"year":"2019","month":"05","date":"21"},"views":"12136","content":"අමෙරිකාව සිය සමාගම අවතක්සේරු කර ඇතැයි හුවාවේ සමාගම අද ප්‍රකාශ කළා. සමාගමේ නිර්මාතෘ රැන් ජෙන් ෆායි පවසන්නේ අමෙරිකාව තම නිෂ්පාදනවලට සිදුකළ බලපෑමට සාර්ථකව මුහුණ දෙන බවයි. අමෙරිකාවේ ක්‍රියාකලාපය හරහා නොසැලී සිටින බවත් ඉන් සිදුවිය හැකි බලපෑම අවම බවත් ඔහු ප්‍රකාශ කර තිබෙනවා. එමෙන්ම කිසිවෙකුටත් ළගා කර ගත නොහැකි ෆයි ජී තාක්‍ෂණය නුදුරු අනාගතයේදීම හදුන්වාදීමට හුවාවේ සමාගම සූදානම් බව එහි නිර්මාතෘවරයා අවධාරණය කර තිබෙනවා.,,ඔහු මෙවැනි ප්‍රකාශයක් සිදුකළේ හුවාවේ සමාගම අමෙරිකාව විසින් අසාදු ලේඛණයට ඇතුළත් කරනු ලැබීමත් සමග උද්ගතව ඇති අර්බුදයත් සමගයි. චීන සමාගම්වලට එරෙහිව අමෙරිකාව සිදුකළ සීමා කිරීම් මීට හේතු වුණා. ඒ අනුව අමෙරිකානු සමාගමක් වන ගූගල්, හුවාවේ දුරකතන සදහා ලබාදෙන ඇන්ඩ්‍රොයිඞ් සේවා සීමා කිරීමටයි තීරණය කළේ.,,ඒ අනුව යූ ටියුබ්, ජී මේල්, ක්‍රෝම් සහ ගූගල් මැප්ස් මෙන්ම ගූගල් ප්ලේස්ටෝ හරහා ඇති පහසුකම්ද හුවාවේ දුරකතනවලට ඉදිරියේදී අහිමි වනු ඇති. වර්තමානයේ අළෙවි කර ඇති දුරකතනවල තිබෙන මෙවැනි මෘදුකාංග සේවා පරිහරණය කළ හැකි නමුත් ඒවා යාවත්කාලීන කිරීමේදී ගැටළු පැන නගිනු ඇති බවටයි පැවසෙන්නේ. කෙසේවෙතත් ඊට මුහුණදීමට සූදානම් බව හුවාවේ සමාගම ප්‍රකාශ කළා."}
{"title":"බදියුදීන්ට එරෙහි විශ්වාසභංග යෝජනාවෙන් පක්ෂ අතර විවිධ මත","authors":["තරංග රුක්ෂාන්","නිශාන් ද සිල්වා","දිල්ශාන් තුෂාර","ලහිරු කපුගේ"],"date":{"year":"2019","month":"05","date":"21"},"views":"2077","content":"රිෂාඞ් බදියුදීන් අමාත්‍යවරයාට එරෙහි විශ්වාසභංග යෝජනාව සම්බන්ධයෙන් එක්සත් ජාතික පක්‍ෂයේ තීරණය අග‍්‍රාමාත්‍යවරයාගේ ප‍්‍රධානත්වයෙන් අද (21) පැවැත්වෙන ආණ්ඩු පක්‍ෂ රැස්වීමේදී ගැනීමට නියමිතයි.,,දෙමළ ජාතික සන්ධානයේ විශේෂ සාකච්ඡාවක්ද ඒ සම්බන්ධයෙන් පැවැත්වීමටයි නියමිතව ඇත්තේ.,,ආණ්ඩු පක්‍ෂය නියෝජනය කරන රාජ්‍ය අමාත්‍ය නිරෝෂන් පෙරේරා ඊයේ (20) ප‍්‍රකාශ කළේ අමාත්‍ය රිෂාඞ් බදියුදීන් ධුරයෙන් ඉල්ලා අස් නොවුනහොත් තමා විශ්වාසභංග යෝජනාවට පක්‍ෂව ඡන්දය ලබාදෙන බවයි. තමා එම තීරණය ලබාගත්තේ විශ්වාසභංග යෝජනාවේ කරුණු අධ්‍යයනය කර බවද ප‍්‍රකාශ කෙරුණා. තමන්ද විශ්වාසභංග යෝජනාවේදී දැඩි තීන්දුවක් ගන්නා බව පාර්ලිමේන්තු මන්තී‍්‍ර කාවින්ද ජයවර්ධනද ප‍්‍රකාශ කළා.,,දෙමළ ජාතික සන්ධාන පාර්ලිමේන්තු මන්තී‍්‍ර චාල්ස් නිර්මලනාදන් නෙත් නිවුස් වෙත කියාසිටියේ දෙමළ ජාතික සන්ධානය කුමන තීරණයක් ගනු ලැබුවද තමන් බදියුදීන් අමාත්‍යවරයාට එරෙහි විශ්වාසභංග යෝජනාවට පක්‍ෂව ඡන්දය ලබාදෙන බවයි. ,,අමාත්‍ය දයා ගමගේද විශ්වාසභංග යෝජනාව සම්බන්ධයෙන් පළ කළේ මෙවන් අදහසක්.,,\"එතුමා රජයේ ඉන්න කැබිනට් ඇමතිවරයෙක්. චෝදනාවක් තියෙනවා නම් විශ්වාසභංගයෙන් ඉවත් කරන එක නෙමෙයි කරන්න ඕනේ..කවුරු වැරැද්දක් කරලා තියෙනවා වුණත් මමනම් කියන්නේ නීත්‍යානුකූලවම පියවර ගන්න ඕනේ. තාම එතුමට විරුද්ධව චෝදනාවක් ඔප්පු වෙලා නෑ නේ. \""}
{"title":"රනිල්ගේ මන්ත්‍රිධූරය අභියෝගයට ලක් කළ රිට් පෙත්සම විභාගයට නොගෙන ප්‍රතික්ෂේප කරයි","authors":["අධිකරණ වාර්තාකරු"],"date":{"year":"2019","month":"05","date":"21"},"views":"2280","content":"එක්සත් ජාතික පක්ෂයේ නායක, අග්‍රාමාත්‍ය රනිල් වික්‍රමසිංහ මහතාගේ මන්ත්‍රී ධූරය අභියෝගයට ලක්කරමින් ගොනු කර ඇති රිට් පෙත්සම විභාගයට නොගෙන මුල් අවස්ථාවේදීම ප්‍රතික්ෂේප කිරීමට අභියාචනාධිකරණය අද (21) නියෝග කළා.,,අභියාචනාධිකරණ විනිසුරු ශිරාන් ගුණරත්න සහ ප්‍රියන්ත ප්‍රනාන්දු යන ද්විපුද්ගල විනිසුරු මඩුල්ල මෙම නියෝගය නිකුත් කළේ මෙම රිට් පෙත්සමට එරෙහිව අගමැති රනිල් වික්‍රමසිංහ මහතා ඉදිරිපත් කළ මූලික විරෝධතා පිළිගැනීමෙන් අනතුරුවයි.,,අග්‍රාමාත්‍ය රනිල් වික්‍රමසිංහ මහතා වෙනුවෙන් පෙනී සිටි ජනාධිපති  නීතිඥවරයා සහ අනෙකුත් වගඋත්තරකරුවන් වෙනුවෙන් පෙනී සිටි නීතිඥවරු මූලික විරෝධතා ඉදිරිපත් කරමින් මෙම පෙත්සම මුල් අවස්ථාවේදීම ප්‍රතික්ෂේප කරන ලෙසට මීට පෙර ඉල්ලීමක් කෙරුණා.,,එහිදී ජනාධිපති නීතිඥ කේ. කනගීස්වරන් පවසා සිටියේ මෙම පෙත්සම ගොනු කිරීමේදී පෙත්සම්කාරිය සහතික නොකරන ලද ඡායාපිටපත් සහිත ලේඛන මත පදනම් කර ගෙන ඇති බවයි.,,ශ්‍රේෂ්ඨාධිකරණ රීතිවල තුන්වන වගන්තිය අනුව මුල් පිටපත් නොමැති ලේඛන සලකා බැලිය නොහැකි බැවින් මෙම පෙත්සම ප්‍රතික්ෂේප කරන ලෙසට ඔහු අධිකරණයෙන් ඉල්ලා සිටියා.,,රනිල් වික්‍රමසිංහ මහතා එළඹ ඇතැයි කියන ගිවිසුමට අදාල ලේඛනය ඉදිරිපත් කිරීමට ද පෙත්සම්කාරිය අපොහොසත් වී ඇති බව ජනාධිපති නීතිඥවරයා මෙහිදී පවසා සිටියා.,,කෙසේවෙතත් පෙත්සම්කාරිය වෙනුවෙන් පෙනී සිටි ජනාධිපති නීතිඥ උදිත ඉගලහේවා පවසා සිටියේ සිද්ධියට අදාළ චෙක්පත්වල මුල්පිටපත් පෙත්සමට අමුණා ඇති බවයි. තවද අනෙකුත් ලේඛන ඉදිරිපත් කිරීමට අවශ්‍ය කටයුතු සිදු කරන බව ඉහලහේවා අභියාචනාධිකරණයට දැනුම් දුන්නා.,,මෙම  පෙත්සම ගොනු කරුණු ලැබුවේ කොළඹ නගර සභාවේ නාගරික මන්ත්‍රී ශර්මිලා ගෝනවල විසින්.,,රනිල් වික්‍රමසිංහ මහතා පාර්ලිමේන්තු මන්ත්‍රීවරයකු ලෙසට කටයුතු කිරීම වලකාලමින් කො වොරොන්ටෝ රිට් නියෝගයක් නිකුත් කරන ලෙසට පෙත්සමෙන් ඉල්ලා සිටියා."}
{"title":"අද දිනයේ පාසල් වෙත දරුවන්ගේ පැමිණීම සාමාන්‍ය තත්ත්වයට (PHOTOS)","authors":["ජූඞ් සමන්ත","පාලිත ආරියවංශ","රංජිත් රාජපක්ෂ"],"date":{"year":"2019","month":"05","date":"21"},"views":"2268","content":"අද (21) දිනයේ පාසල්වලට සිසු සිසුවියන්ගේ පැමිණීම ඉහළ අගයක් ගෙන ඇති බව දිවයිනේ විවිධ ප්‍රදේශවලින් වාර්තා වෙනවා.,,ඒ අනුව සිසු සිසුවියන්ගේ පැමිණීම සාමාන්‍ය තත්ත්වයට පත්වෙමින් ඇති බවයි වාර්තා වෙන්නේ.,,nethnews.lk වාර්තාකරුවන් සඳහන් කළේ පාසල්වල ආරක්ෂක ක්‍රියාවලියද සාර්ථකව සිදුවෙන ආකාරය දැක ගත හැකි බවයි.,,පාසල් වෙත සිසුන්ගේ පැමිණීම අද (21) දිනයේ යථාතත්වයට පත්ව තිබෙන බව දැකගත හැකි බවයි nethnews.lk බදුල්ල වාර්තාකරුද සඳහන් කළේ.,,ඒ අනුව ඌව පළාතේ සියලු පාසල්වල සිසුන්ගේ පැමිණීම ද යථාතත්වයට පත්ව ඇතැයි පළාත් අධ්‍යාපන බලධාරීන් පවසන බවයි ඔහු වැඩිදුරටත් සඳහන් කළේ., ,ආරක්ෂක හමුදා, පොලිසිය සහ විදුහල්වල ආරක්ෂක කමිටු විසින් දියත්කර ඇති ආරක්ෂක වැඩපිළිවෙල ද අද දිනයේ ක්‍රියාත්මක වූ බවද පෙන්වා දුන්නා., ,,බදුල්ල තත්ත්වය --,,,,,,,,,, ,, ,,මේ අතර හැටන් කලාප අධ්‍යාපන කාර්යයාලය යටතේ සහ නුවරඑලිය කලාප අධ්‍යාපන කාර්යාලය යටතේ පාලනය වන සියළුම පාසල්වලට  සාමාන්‍ය පරිදි අද (21) දින සිසු සිසුවියන් පැමිණි බව කලාප අධ්‍යාපන අධ්‍යක්ෂකවරුන් පැවසූ බවයි nethnews.lk හැටන් වාර්තාකරුද සඳහන් කළේ."}
{"title":" ‘ගේම් ඔෆ් ත්‍රෝන්ස්’ අවසානය ප්‍රේක්ෂකයින් දුරදිග ගෙනියයි","authors":["තරංග රුක්ෂාන් - විදෙස් මාධ්‍ය ඇසුරෙන්"],"date":{"year":"2019","month":"05","date":"21"},"views":"3483","content":"ලොවපුරා උන්මාදයක් සේ රසික ප‍්‍රසාදයක් දිනාගත් ‘ගේම් ඔෆ් ත්‍රෝන්ස්’ රූපවාහිනී කතා මාලාව මේ වන විට නිමාවට පත්වී තිබෙනවා. ඒ, පේ‍්‍රක්‍ෂකයින්ගේ මෙන්ම විචාරකයින්ගේද පැසසුම් මෙන්ම විවිධ විවේචන ද සමගයි. ,,‘ගේම් ඔෆ් ත්‍රෝන්ස්’ කතා මාලාව කතාංග 8කින් යුක්ත වුණා. විකාශය කෙරුණු කොටස් සංඛ්‍යාව 72 ක්. ලෝක රූපවාහිනී ඉතිහාසයේ වඩාත් සාර්ථකම සහ ආකර්ශනීයම කතා මාලාවක් ලෙසටයි ‘ගේම් ඔෆ් ත්‍රෝන්ස්’ සැලකෙන්නේ. 2011 වසරේ අපේ‍්‍රල් මස 17 වැනිදා එහි පළමු කතාංගය විකාශය කිරීමත් සමග එය උන්මාදයක් සේ ලොවපුරා ප‍්‍රචලිත වුණා.,,ශී‍්‍ර ලංකාවේද ‘ගේම් ඔෆ් ත්‍රෝන්ස්’ රසිකයින් රැසක් සිටිනවා.,,කෙසේවෙතත් කතා මාලාව අවසන් වූ ආකාරය පිළිබද සතුටට පත්විය නොහැකි බවයි බොහෝ පේ‍්‍රක්‍ෂකයින් චෝදනා කරන්නේ. පේ‍්‍රක්‍ෂකයින් මිලියනයකට අධික සංඛ්‍යාවක් දැනටමත් පෙත්සමකට අත්සන් තබමින් සිටින අතර ඔවුන් ඉල්ලා සිටින්නේ ‘ගේම් ඔෆ් ත්‍රෝන්ස්’ කතා මාලාව අවසන් වූ 8 වන කතාංගය යළි නිර්මාණය කරන ලෙසටයි."}
{"title":"ශ්‍රී ලංකා පිළ අද තරග බිමට","authors":["තරංග රුක්ෂාන් ජයසේකර"],"date":{"year":"2019","month":"05","date":"21"},"views":"3297","content":"සංචාරක ශී‍්‍ර ලංකා කණ්ඩායම සහ ස්කොට්ලන්ත කණ්ඩායම අතර දෙවන සහ අවසන් එක්දින කි‍්‍රකට් තරගය අද (21) පැවැත්වෙනවා.,,තරගාවලියේ පළමු තරගය වර්ෂාව හේතුවෙන් අත්හැර දැමීමටයි සිදුවුණේ. අද තරගය පැවැත්වීමට හැකි වුවහොත් එය ශී‍්‍ර ලංකා කී‍්‍රඩකයින්ට ලෝක කුසලානයේදී හිිමිවන තණතීරුවලට සමාන තණතීරුවල අත්දැකීම් ලබාගැනීමේ අවස්ථාවක් වනු ඇති.,,එමෙන්ම දිමුත් කරුණාරත්න එක්දින තරගයකදී ශී‍්‍ර ලංකා පිල මෙහෙයවන පළමු අවස්ථාවද මෙය වනවා. ලෝක කුසලාන කි‍්‍රකට් තරගාවලියට පෙර ශී‍්‍ර ලංකා කණ්ඩායම තරගාවලියකදී සහභාගි වන අවසන් තරගයද මෙයයි.,,කෙසේවෙතත් ලෝක කුසලාන ප‍්‍රධාන තරග ආරම්භයට පෙර ශී‍්‍ර ලංකාවට පුහුණු තරග දෙකක් ලබාදී තිබෙනවා. ඒ, දකුණු අපි‍්‍රකාව සහ ඕස්ටේ‍්‍රලියාව සමගයි. එම තරග ලබන සිකුරාදා ආරම්භ වනවා. ලෝක කුසලාන කි‍්‍රකට් තරගාවලිය එංගලන්තයේදී ආරම්භ වන්නේ ලබන 30 වැනිදායි."}
{"title":"\"මාතෘ භූමියේ එක බිම් අඟලක් හෝ ත‍්‍රස්තවාදීන්ට අත්වීමට ඉඩ නොතැබිය යුතුයි\" - උතුරෙන් කියයි","authors":["හේමන්ත කහවලගේ"," තරංග රුක්ෂාන්","රවින්ද්‍ර චන්ද්‍රලාල්","ලහිරු කපුගේ"],"date":{"year":"2019","month":"05","date":"21"},"views":"3879","content":"පාස්කු ඉරිදා ත‍්‍රස්තවාදීන්ගේ අභියෝගයට විරුද්ධව රටේ සියළු ජනතාව පෙළ ගැසිය යුතු බව උතුරු පළාත් ආණ්ඩුකාර ආචාර්ය සුරේන් රාඝවන් පවසනවා. ඔහු පෙන්වා දෙන්නේ මාතෘ භූමියේ එක බිම් අඟලක් හෝ ත‍්‍රස්තවාදීන්ට අත්වීමට ඉඩ නොතැබිය යුතු බවයි.,,,,ඔහු මෙම අදහස් පළ කළේ උතුරු පළාතේ පැවති රණවිරු සැමරුම් උත්සවයකට එක්වෙමින්. \"ත්‍රස්තවාදීන් අපෙන් යුද්ධයක් ඉල්ලූ නිසා මේ මව්බිම ආරක්ෂා කර ගැනීමට අපට අකමැත්තෙන් හරි ඔවුන් සමග සටන් කරන්නට සිදු වුණා\" යනුවෙන් ද සඳහන් කළා.,,,,මේ අතර බද්දේගම ප‍්‍රදේශයේ පැවති රණවිරු සැමරුම් උත්සවයකට එක්වෙමින් හිටපු යුද හමුදා මාණ්ඩලික ප‍්‍රධානී මේජර් ජෙනරාල් ජගත් ඩයස්ද රටේ ආරක්‍ෂක තත්ත්වය සම්බන්ධයෙන් අදහස් පළ කළා.,,එහිදී ප්‍රකාශ කෙරුණේ \"මේ රටට කොච්චර බලපෑම් ආවත් මේ රට බේර ගන්න ඉන්නේ අපියි. දැන් ඊයේ පෙරේදා අන්තවාදී වෙස් ගත්ත ත්‍රස්තවාදයක් ඔළුව උස්සන්න පටන් අරගත්තා. නැවතත් ඒ වෘත්තීමය සෙබලා අවශ්‍ය වෙලා තියෙනවා.\" යනුවෙනි.,,,,මේ අතර ට්විටර් පණිවිඩයක් නිකුත් කරමින් බි‍්‍රතාන්‍ය අග‍්‍රාමාත්‍ය තෙරේසා මේ, පවසන්නේ ශී‍්‍ර ලංකාවේ පැවති යුද ගැටුම් අවසන්වී වසර 10 ක් ගතවන අවස්ථාවේ එහිදී ජීවිත අහිමි වූ සියල්ලන් පිළිබද මේ මොහොතේ සිහිපත් කළ යුතු බවයි. එමෙන්ම පාස්කු ඉරිදා ත‍්‍රස්ත ප‍්‍රහාරයෙන් පසු ශී‍්‍ර ලංකාවේ සාමකාමී අනාගතයක් උදෙසා සියළු ජාතීන් එක්ව කටයුතු කිරීමද ඉතා වැදගත් බවයි බි‍්‍රතාන්‍ය අග‍්‍රාමාත්‍යවරිය පෙන්වා දෙන්නේ."}
{"title":"පාස්කු ඉරිදා ප‍්‍රහාරයට අදට මාසයයි - රට ආරක්‍ෂිත බවට සහතිකයක්","authors":["තරංග රුක්ෂාන්","දිල්ෂාන් තුෂාර"],"date":{"year":"2019","month":"05","date":"21"},"views":"1632","content":"පාස්කු ඉරිදා ත‍්‍රස්ත ප‍්‍රහාරය එල්ල වී අදට (21) මාසයක් වනවා. ඉකුත් අපේ‍්‍රල් 21 වැනිදා කොළඹ තරු පන්තියේ හෝටල් 03කට සහ දේවස්ථාන 03කට ත‍්‍රස්තවාදීන් විසින් මරාගෙන මැරෙන බෝම්බ ප‍්‍රහාර එල්ල කරනු ලැබුවා. ජාතික තව්හිද් ජමාද් සංවිධානය මෙම ප‍්‍රහාරවලට සම්බන්ධ බවටයි පසුව තහවුරු වුණේ. මෙම අවාසනාවන්ත ප‍්‍රහාරයෙන් පුද්ගලයින් 253දෙනෙකුට ජිවිත අහිමිවූ බව සෞඛ්‍ය අමාත්‍යාංශය ප‍්‍රකාශ කළා. තුවාල ලැබූ සංඛ්‍යාව 485කට අධිකයි. ,,මෙම ත‍්‍රස්ත ප‍්‍රහාරයෙන් පසු ගතවු කාලය තුළ රට පුරා විශේෂ සෝදිසි මෙහෙයුම් මාලාවක් දියත් කෙරුණු අතර එහිදී ත‍්‍රස්ත ප‍්‍රහාරයට සම්බන්ධ පුද්ගලයින් 89දෙනෙකු අත්අඩංගුවට ගැනුණා. ඉන් 69දෙනෙකු කොළඹ අපරාධ පරීක්ෂණ දෙපාර්තමේන්තුව භාරයේත්, සෙසු 20දෙනා ත‍්‍රස්ත විමර්ශන කොට්ඨාශය භාරයේත් රඳවා ගෙන තවදුරටත් ප‍්‍රශ්න කෙරෙනවා.,,ත‍්‍රස්ත ප‍්‍රහාර මාලාවෙන් පසු රටේ ආරක්ෂාව තහවුරු කිරීම උදෙසා ති‍්‍රවිධ හමුදාව සහ පොලීසිය එක්ව රට පුරා විශේෂ ආරක්ෂක වැඩපිළිවෙළක් ද දියත් කළා. පාස්කු ඉරිදා ත‍්‍රස්ත ප‍්‍රහාරයෙන් මාසයක් ගතවන විට රටේ ආරක්ෂාව තහවුරු කර ඇති බවයි යුද හමුදාපති ලූතිතන් ජෙනරාල් මහේෂ් සේනානායක පවසන්නේ. රටේ පුරවැසියන්ගේ මෙන්ම දේපළවලද ආරක්ෂාව වෙනුවෙන් ති‍්‍රවිධ හමුදාව තවදුරටත් කැපවී සිටින බව වැඩිදුරටත් ප‍්‍රකාශ කෙරුණා. ,,පාස්කු ඉරිදා ත‍්‍රස්ත ප‍්‍රහාරයෙන් පසු මේ වනවිට ජන ජීවිතය පවත්වාගෙන යාම ඉතා සතුටුදායක ලෙස වර්ධනය වී ඇති බවයි ආරක්ෂක අංශ පවසන්නේ. වෙසක් සමයේ ද ජනතාව ආගමික ස්ථාන වෙත ගැටලූවකින් තොරව පැමිණි බව මෙහිදී ප‍්‍රකාශ කෙරුණා.,,පාස්කු ඉරිදා ත‍්‍රස්ත ප‍්‍රහාරයෙන් විපතට පත් පවුල් වෙත තවදුරටත් අදාළ ප‍්‍රදේශවල දේවස්ථාන කේන්ද්‍ර කර ගනිමින් වැඩසටහන් කි‍්‍රයාත්මක වනවා. ප‍්‍රහාරයෙන් මිය ගිය පුද්ගලයින් වෙනුවෙන් ලබන ඉරිදා විශේෂ දේවමෙහෙයක් පවත්වන බවයි ජනමාධ්‍ය පිළිබඳ කොළඹ පදවි අධ්‍යක්‍ෂ එඞ්මන් තිලකරත්න පියතුමන් සඳහන් කළේ. ,,පාස්කු ඉරිදා ත‍්‍රස්ත ප‍්‍රහාරයෙන් පසු ක්ෂේත‍්‍ර රැසක කටයුතු බිඳ වැටුණා. සංචාරක ක්ෂේත‍්‍රය ඒ අතරින් ප‍්‍රධානයි. ප‍්‍රහාරයෙන් පසු සංචාරකයින්ගේ පැමිණීම සියයට 70කින් පමණ පහත වැටුණා. සංචාරක ක්ෂේත‍්‍රයට සිදුවූ පාඩුව අමෙරිකානු ඩොලර් මිලියන 750ක් බවටයි ගණන් බලා ඇත්තේ. ,,ඒ අනුව බිඳ වැටුණු සංචාරක කර්මාන්තය යළි ගොඩ නැගීම සඳහා කඩිනම් පියවර රැසක් මේ වන විට ගෙන ඇති බවයි ශ‍්‍රි ලංකා සංචාරක ප‍්‍රවර්ධන කාර්යාංශයේ සභාපති කිෂූ ගෝමස් සඳහන් කළේ. කෙසේවෙතත් තවමත් සංචාරකයින්ගේ පැමිණීම සම්බන්ධයෙන් සතුටුදායක නොවන බවද සඳහන් කළා. එළඹෙන සති එකහමාරක කාලය තුළ සංචාරකයින් සඳහා දන්වා තිබූ උපදෙස්වල ප්‍රබලත්වය අඩු කිරීමට ප්‍රධාන රටවල් කිහිපයක තනාපතිවරුන් ඉඟි පළ කර ඇති බවද සඳහන් කළා.,,ඉදිරියේදී ශ‍්‍රී ලංකාව සම්බන්ධයෙන් පනවා ඇති සංචාරක තහනම් ඉවත් කිරීමට අදාළ රටවල් පියවර ගත හොත්, එය සංචාරක කර්මාන්තය නගා සිටුවීම සඳහා වඩාත් පහසුවක් වනු ඇති බව මෙහිදී ප‍්‍රකාශ කෙරුණා. ,,පාස්කු ඉරිදා ත‍්‍රස්ත ප‍්‍රහාරය හේතුවෙන් මෙරට ආර්ථිකයටද දැඩි බලපෑමක් එල්ල වුණා. අත්‍යවශ්‍ය භාණ්ඩ රැසක වෙළදාමද සියයට 50 කින් පමණ අඩුවී ඇති බවයි අත්‍යවශ්‍ය ආහාර ද්‍රව්‍ය ආනයකරුවන්ගේ සහ වෙළදුන්ගේ සංගමය ප‍්‍රකාශ කළේ. මෙම ත‍්‍රස්ත ප‍්‍රහාරය හේතුවෙන් ආර්ථිකයට සිදුවූ බලපෑම අවම කර රට ගොඩනැගීම සදහා පැහැදිලි කෙටිකාලීන මෙන්ම දිගු කාලීන සැලසුම්ද අත්‍යවශ්‍ය බව ආර්ථික විශ්ලේෂකයින් පෙන්වා දෙනවා."}
{"title":"අසත්‍ය චෝදනා වලට එරෙහිව ඇමති රිෂාඩ් නීතියේ සරණ පතන්න සුදානම් ","authors":["ලහිරු කපුගේ"],"date":{"year":"2019","month":"05","date":"20"},"views":"3147","content":"රිෂාඞ් බදියුදීන් අමාත්‍යවරයාට එරෙහි විශ්වාසභංග යෝජනාව සම්බන්ධයෙන් ජනතා විමුක්ති පෙරමුණ අද අදහස් පළ කළා. මේ, එහි නායක පාර්ලිමේන්තු මන්ත්‍රී අනුර කුමාර දිසානායක.,,,,මේ අතර අද පැවැති මාධ්‍ය හමුවකදී පිවිතුරු හෙළ උරුමයේ නායක පාර්ලිමේන්තු මන්ත්‍රී උදය ගම්මන්පිල ද අදහස් පළ කළා.,,,,අමාත්‍ය අකිල විරාජ් කාරියවසම් අද පළ කළේ මෙවන් අදහසක්.,,,,මේ අතර අමාත්‍ය රිෂාඞ් බදියුදීන් නෙත් නිවුස් වෙත ප්‍රකාශ කළේ ත්‍රස්තවාදයට සහ අන්තවාදයට සහය දෙන බවට තමන්ට එරෙහිව අසත්‍ය චෝදනා එල්ල කරන පුද්ගලයින්ට එරෙහිව ඉදිරියේදී නීතිමට පියවර ගන්නා බවයි."}
{"title":"ඥාණසාර හිමි සතියකින් නිදහස් වනු ඇතැයි බොදුබල සේනාව විශ්වාසයෙන්","authors":["තරංග රුක්ෂාන් ජයසේකර "],"date":{"year":"2019","month":"05","date":"20"},"views":"2880","content":"පූජ්‍ය ගලගොඩඅත්තේ ඥාණසාර හිමියන්ට ඉදිරි සතිය තුළ නිදහස හිමිවනු ඇතැයි බොදුබල සේනා සංවිධානය විශ්වාසය පළ කරනවා. මේ, පූජ්‍ය විතාරන්දෙණියේ නන්ද හිමියන්.,,,,ඥාණසාර හිමියන් බැහැදැකීමට පැමිණි සිංහලේ අපි සංවිධානයේ භික්ෂූන් වහන්සේ ද මෙහිදී අදහස් පළ කළා."}
{"title":"ජනපති නිල කාලය යළි විමසීම නුසුදුසුයි - විශ්ව විද්‍යාල ආචාර්යවරු ජනපතිට ලියයි","authors":["තරංග රුක්ෂාන් ජයසේකර "],"date":{"year":"2019","month":"05","date":"20"},"views":"3455","content":"ජනාධිපතිවරයාගේ නිල කාලය සම්බන්ධයෙන් ශ්‍රේෂ්ඨාධිකරණයේ මතය විමසිමට අපේක්ෂා කරන්නේ නම් එය කාලෝචිත නොවන බව ජාතික විශ්ව විද්‍යාල ආචාර්ය සංගමය පවසනවා.,,ජනාධිපතිවරයා වෙත ලිපියක් යොමු කරමින් ඔවුන් පෙන්වා දෙන්නේ 2015 වසරේ ජනවාරි 08වනදා සිට වසර 05කින් හෝ ඊට පෙර ජනාධිපතිවරණයක් කැඳවා ජනතාවගේ ඡන්ද අයිතිය ලබා දිය යුතු බවයි. එය ජනාධිපතිවරයාගේ ගෞරවයටත්, රටේ යහපතටත් හේතු වන බව ජාතික විශ්ව විද්‍යාල ආචාර්ය සංගමය පෙන්වා දෙනවා. ,,මේ අතර අද (20) පැවැති මාධ්‍ය හමුවකදී ශ්‍රී ලංකා පොදුජන පෙරමුණේ සභාපති මහාචාර්ය ජී එල් පීරිස් ද අදහස් පළ කළා."}
{"title":"බස්නාහිර ආණ්ඩුකර අසාද් සාලි, හානි සිදුවූ කුලියාපිටිය ප්‍රදේශයේ සංචාරයක","authors":["දිනේෂ් උපේන්ද්‍ර"],"date":{"year":"2019","month":"05","date":"20"},"views":"1840","content":"බස්නාහිර පළාත් ආණ්ඩුකාර අසාද් සාලි, අද (20) දිනයේ කුලියාපිටිය සහ ඒ අවට ප්‍රදේශවල සංචාරයක නිරත වුණා. ඒ ඉකුත් දා ඇතිවූ නොසන්සුන් සිද්ධීන්වලින් විපතට පත් ජනතාවගේ සුවදුක් විමසා බැලීමටයි.,,එහිදී මාධ්‍ය වෙත අදහස් දැක්වූ බස්නාහිර පළාත් ආණ්ඩුකාරවරයා පැවසුවේ අතීතයේ සිට මෙරට ජනතාව අතර සමගිය වර්ධනය කර ගැනීමේදී අන්තවාදී සංවිධාන බාධාවක් වූ බවයි. එබැවින් තව්හිද් ජමාද් වැනි සංවිධාන අනවශ්‍ය බව ද ඔහු ප්‍රකාශ කළා."}
{"title":"ආණ්ඩුවට එරෙහි විශ්වාස භංගය ගැන ඒකාබද්ධ විපක්ෂය මෙතෙක් තීරණයක් ගෙන නැහැ - මන්ත්‍රි රෝහිත කියයි ","authors":["පාලිත ආරියවංශ"," දිල්ශාන් තුෂාර "],"date":{"year":"2019","month":"05","date":"20"},"views":"1298","content":"ආණ්ඩුවට එරෙහි විශ්වාසභංග යෝජනාව සම්බන්ධයෙන් ද දේශපාලනඥයින් අද විවිධ අදහස් පළ කළා. ආණ්ඩුවට එරෙහි විශ්වාසභංග යෝජනාව ගෙන එන්නේ ජනතා විමුක්ති පෙරමුණයි. මේ, එහි නායක පාර්ලිමේන්තු මන්ත්‍රී අනුර කුමාර දිසානායක. ,,,,පාර්ලිමේන්තු මන්ත්‍රී රෝහිත අබේගුණවර්ධන ප්‍රකාශ කළේ ඒකාබද්ධ විපක්ෂය ලෙස අදාළ විශ්වාසභංග යෝජනාව සම්බන්ධයෙන් මෙතෙක් තීරණයක් ගෙන නොමැති බවයි. ,,,,කෙසේවෙතත් පාර්ලිමේන්තු මන්ත්‍රී නාමල් රාජපක්ෂ පළ කළේ මෙවන් අදහසක්.,,,,බදුල්ලේ පැවැති උත්සවයකදී ඔහු මෙම අදහස් පළ කළා."}
{"title":"ඉන්දීය නායක කෝලිගෙන් සමාජ මාධ්‍ය ලෝක වාර්තාවක්","authors":["තරංග රුක්ෂාන් ජයසේකර "],"date":{"year":"2019","month":"05","date":"20"},"views":"4408","content":"ලොව වැඩිම සමාජ මාධ්‍ය පරිශීලකයින් හිමි ක්‍රිකට් ක්‍රීඩකයා බවට පත්වීමට ඉන්දීය නායක විරාත් කෝලි සමත්වී තිබෙනවා. ඒ අනුව ඔහුට හිමි මුළු සමාජ මාධ්‍ය පරිශීලකයින් ගණන මිලියන 100ක්. ඔහුගේ ඉන්ස්ටර්ග්‍රෑම් ගිණුමේ රසිකයින් මිලියන 33.6 ක්ද, ට්විටර් ගිණුමේ මිලියන 29.5 ක පිරිසක් ද සිටින බව නවතම සමීක්ෂණ වාර්තාවල සඳහන්. විරාත් කෝලිගේ ෆේස්බුක් ගිණුමේ සිටින සංඛ්‍යාව මිලියන 37ක්. ,,ඉකුත් වසර් ඔහු සිය බිරිඳ වන සුපිරි බොලිවුඞ් නිළි අනුෂ්කා ශර්මා සමග ලබා ගත් ඡායාරූපයක් එම වසරේ වැඩිම පිරිසක් ට්විටර් හරහා සිය කැමැත්ත පළ ඡායාරූපය බවට ද පත්වුණා. ,,කෙසේවෙතත් ලෝකයේ වැඩිම සමාජ මාධ්‍ය පරිශීලකයින් හිමි ක්‍රීඩකයා බවට පත්ව ඇත්තේ පාපන්දු ක්‍රීඩක ක්‍රිස්ටියානෝ රොන්ල්ඩෝයි. ඔහුගේ ඉන්ස්ටර්ග්‍රෑම් ගිණුමේ පමණක් සිටින රසිකයින් සංඛ්‍යාව මිලියන 167ක්."}
{"title":"බංග්ලාදේශ ධිවරයින්ට දින 65ක වාරණයක් ","authors":["පවිත්‍රා මදුහර්ෂනි - විදෙස් මාධ්‍ය ඇසුරෙන්"],"date":{"year":"2019","month":"05","date":"20"},"views":"2227","content":"බංග්ලාදේශය ධීවර කටයුතු සඳහා දින 65ක තහනමක් පනවා තිබෙනවා. ඒ අනුව අද සිට එළඹෙන ජූලි මස 23වනදා දක්වා එරට මුහුදු සීමාව තුළ කිසිඳූ අයුරකින් ධීවර කටයුතුවල නිරත වීම තහනම් වනු ඇති. කුඩා මසුන් ප්‍රමුඛව සිය මත්ස්‍ය සම්පත ආරක්ෂා කර ගැනීමේ අරමුණින් බංග්ලාදේශය මෙම තීරණයට එළඹ තිබෙනවා. ,,සියලුම වර්ගයේ ධීවර යාත්‍රා සඳහා මෙම තහනම බලපැවැත්වෙනු ඇති. එය කඩකරන ධීවරයින්ට එරෙහිව ක්‍රියාමාර්ග ගැනීම සඳහා බංග්ලාදේශයට අයත් බෙංගාලබොක්ක මුහුදු සීමාව තුළ වෙරළාරක්ෂකයින් සහ නාවික හමුදාව ස්ථාපිත කිරීමටයි බලධාරීන් පියවර ගෙන ඇත්තේ. ,,නව තහනම සම්බන්ධයෙන් අදහස් දක්වමින් බංග්ලාදේශයේ ධීවර අමාත්‍ය අශ්රෆ් අලී ඛාන් පැවසුවේ මසුන්ටද වර්ධනය වීමට හා ව්‍යාප්තවීමට කාලයක් ලබා දිය යුතු බවයි. එසේ නොමැතිව මත්ස්‍ය සම්පත අතිරික්ත වශයෙන් ප්‍රයෝජනයට ගතහොත්, අනාගතයේදී අර්බුදයන්ට මුහුණ දීමට සිදු වනු ඇති බවයි අමාත්‍යවරයා පවසන්නේ. ,,කෙසේවෙතත් නව තහනමට එරෙහිව විරෝධතා පවත්වන බව බංග්ලාදේශ ධීවරයින් ප්‍රකාශ කළා. ඔවුන් පවසන්නේ මෙම තහනමත් සමග සිය ආදායම් මාර්ග අහිමි වන බවයි.  කෙසේවෙතත් මෙතැන් පටන් සෑම වසරකදීම මැයි 20 වනදා සිට ජූලි 23 දක්වා මෙම ධීවර තහනම පනවන බවයි බංග්ලාදේශ රජය පැවසුවේ."}
{"title":"පාස්කු ප්‍රහාරයේ විමර්ශන දිගටම : සැකකරුවන් 89ක් අත්අඩංගුවේ ","authors":["දිනුක් හේවාවිතාරණ"],"date":{"year":"2019","month":"05","date":"20"},"views":"1314","content":"අප්‍රේල් මස 21 වෙනිදා එල්ලවූ මරාගෙන මැරෙන බෝම්බ ප්‍රහාරය සම්බන්ධයෙන් සිදුකරනු ලබන විමර්ශන වලට අදාලව මේ වන විට පුද්ගලයින් 89 දෙනෙක් අත්අඩංගුවට ගෙන ඇති බව පොලිස් මාධ්‍ය ප්‍රකාශක පොලිස් අධිකාරී රුවන් ගුණසේකර සදහන් කර සිටිනවා.,,එලෙස අත්අඩංගුවට ගනු ලැබු පිරිසගෙන් 69 දෙනෙකු අපරාධ පරීක්ෂණ දෙපාර්තමේන්තුව භාරයේ පසුවන අතර ඉතිරි 20 දෙනා ත්‍රස්ත විමර්ශන කොට්ඨාෂය භාරයේ පසුවන බවයි ඔහු වැඩිදුරටත් සදහන් කර සිටියේ. ,,මේ වන විට ජන ජීවිතය සාමාන්‍ය අතට පත්ව ඇති බවත් පසුගිය දින දෙක තුලදී වෙසක් පොහොය වෙනුවෙන් ආගමික වතාවත් සිදුකිරීම සදහා ආගමික සිද්ධස්ථාන වෙත හා නගරයන් වෙත පැමිණි ජනතාව දැකීමෙන් එය තහවුරු වන බවයි පොලිස් මාධ්‍ය ප්‍රකාශකවරයා වැඩිදුරටත් සදහන් කර සිටියේ."}
{"title":"පේරාදෙණිය විශ්ව විද්‍යාලය හෙට සිට යළි විවෘත වෙයි","authors":["ජේ ඒ එල් ජයසිංහ - මහනුවර"],"date":{"year":"2019","month":"05","date":"20"},"views":"1234","content":"තාවකාලිකව වසා දැමුණු පේරාදෙණිය විශ්ව විද්‍යාලයේ කටයුතු හෙට (21) සිට ආරම්භ කිරීමට තීරණය කර තිබෙනවා. විශ්ව විද්‍යාලයේ උප කුලපති මහාචාර්ය උපුල් බී දිසානායක පැවසුවේ විශ්ව විද්‍යාලයේ අභ්‍යන්තර ආරක්ෂක කටයුතුවලට අමතරව භාහිර ආරක්ෂක කටයුතු සඳහා ද විශේෂ වැඩපිළිවෙළක් දියත් කර ඇති බවයි.,,ජංගම පොලිස් මුර සංචාරක යතුරුපැදි ද, විශ්ව විද්‍යාලයේ ආරක්ෂාවට යොදවා ඇති බව උපකුලපතිවරයා සඳහන් කළා. පාස්කු ඉරිදා ත්‍රස්ත ප්‍රහාරයෙන් පසු පේරාදෙණිය විශ්ව විද්‍යාලය ඉකුත් අප්‍රේල් 21වනදා වසා දැමුණා. ඒ අනුව හෙට දිනයේ විවෘත වන්නේ වෛද්‍ය, කෘෂිකර්ම සහ ඉංජිනේරු යන පීඨයි. සෙසු පීඨ අනිද්දා දිනයේ සිට විවෘත වනවා."}
{"title":"කොදෙව් සුපිරි ක්‍රීඩකයින් දෙදෙනෙකු ලෝක කුසලාන අතිරේක ක්‍රීඩක ලැයිස්තුවට","authors":["තරංග රුක්ෂාන් ජයසේකර "],"date":{"year":"2019","month":"05","date":"20"},"views":"2588","content":"එළඹෙන ලෝක කුසලාන ක්‍රිකට් තරගාවලිය වෙනුවෙන් දස දෙනෙකුගෙන් යුක්ත අතිරේක ක්‍රීඩක ලැයිස්තුවක් ප්‍රකාශයට පත් කිරීමට බටහිර ඉන්දීය කොදෙව් ක්‍රිකට් පාලක මණ්ඩලය පියවර ගෙන තිබෙනවා. ඒ අතරට සුපිරි ක්‍රීඩකයින් දෙදෙනෙකු වන කිරන් පොලාඞ් සහ ඞ්වේන් බ්‍රාඕ ඇතුළත්ව සිටීම විශේෂත්වයක්. ,,බ්‍රාවෝ 2014 වසරින් පසු එක්දින තරගයකදී කොදෙව් කණ්ඩායම නියෝජනය කර නැහැ. සිය රට වෙනුවෙන් පොලාඞ් ද, අවසන් වරට එක්දින තරගයකට ක්‍රීඩා කර ඇත්තේ 2016 වසරේදීයි. කෙසේවෙතත් මෙම ක්‍රීඩකයින් දෙදෙනා ඉකුත් දා නිමා වූ අයි පී එල් ක්‍රිකට් තරගාවලියේ අවසන් මහා තරගයට සුදුසුකම් ලැබූ කණ්ඩායම් 02 නියෝජනය කළ අතර තරගාවලියේදීද කැපී පෙනෙන දක්ෂතා දැක්වුවා."}
{"title":" විදේශීය සංචාරකයින් දඹුල්ලේදී දුන් \"දන්සැල\" (PHOTOS)","authors":["කාංචන කුමාර ආරියදාස - දඹුල්ල "],"date":{"year":"2019","month":"05","date":"20"},"views":"6982","content":"ජර්මානු ජාතික සංචාරකයන් පිරිසක් දඹුල්ල විහාර මංසන්ධියේදී වෙසක් උත්සවය සමරමින් සිසිල් බීම දන්ලසැක් පැවැත්වීමේ පුවතක් වාර්තා වනවා. එම සිසිල් බිම දන්සැල ඊයේ (19) සහ අද (20) දිනයේදී පවත්වා තිබෙනවා.,,දඹුල්ල විහාර මංසන්ධියේ තරුණ පිරිස සහ ජර්මානු ජාතිකයින් එක්ව මෙය සංවිධානය කර තිබු අතර දන්සැල සදහා සියළු වියදම් එම විදේශිකයින් විසින්ම දරා තිබීමද විශේෂත්වයක්.,,ඓතිහාසික රංගිරි දඹුලු රජමහ විහාරය වැඳපුදා ගෙන නැවත ගම්බිම් බලා යන බැතිමතුන් හට සිසිල් බීම ලබා දීම මෙහිදී සිදු කෙරුණු අතර සිසිල් වීම ලබාදෙමින් සියළු දෙනාට එම විදේශිකයින් විසින් සුබ වෙසක් යනුවෙන් සුභ ප්‍රාර්ථනා කරනු ලැබූ බවයි අප නෙත් නිව්ස් වාර්තාකරු සදහන් කර සිටියේ.,,මෙම දන්සැල සදහා එක්ව සිටි ජර්මානු ජාතික කාන්තාවක් කියා සිටියේ පසුගිය සති කිහිපයකට පෙර ශ්‍රී ලංකාව තුළ විවිධ ගැටුම්කාරී තත්ත්වයක් පැවතුණ ද මේ වන විට රට තුළ සාමකාමී වාතාවරණයක් පැවතීම නිසා ඔවුන්ට වෙසක් මංගල්‍ය කිසිදු බාධාවකින් තොරව සැමරීමට හැකිවූ බවයි. එමෙන් ම විදේශීය රටවල සංචාරකයින්ට යලිත් ශ්‍රී ලංකාවට පැමිණෙන ලෙසද ඇය ආරාධනා කර සිටියා.,,වාහන වලින් ගමන් කරන අයටද  පයින් ගමන් කරන අයටද කහ පැහැති කොඩි පෙන්වමින් වාහන නවතා මෙම සිසිල් බිම පිරිනැමීම ඔවුන් විසින්ම සිදු කිරීම විශේෂත්වයකි."}
{"title":"ගුගල් සමාගමේ තහංචි මැද Huawei දුරකථන පාරිභෝගිකයින්ට මුහුණ දීමට සිදුවන දේ මෙන්න ","authors":["දිනුක් හේවාවිතාරණ"],"date":{"year":"2019","month":"05","date":"20"},"views":"4727","content":"චීනයේ Huawei සමාගම සමග තිබෙන වෙළද ගිවිසුම අත්හිටුවීමට අමෙරිකාවේ ගුගල් සමාගම තීරණය කර තිබෙනවා. ඒ සමග ගුගල් සමාගම විසින් ලබාදී තිබු ඇන්ඩ්‍රෝයිඩ් Play Store පද්ධතිය හරහා Huawei දුරකථන වෙත ලබාදෙනු ලබන සේවා සිමා කිරීමට ලක්වනු ඇති බවයි විදෙස් මාධ්‍ය වාර්තා කරන්නේ.,,ලොව වැඩියෙන්ම ජංගම දුරකථන නිෂ්පාදනය කරනු ලබන සමාගම් අතර දෙවන ස්ථානයේ පසුවන චීනයේ Huawei සමාගම සමග අමෙරිකාවේ පවතින මතභේදය හේතුවෙන් මෙම ගැටළුකාරී තත්ත්වය මතුවී තිබෙනවා. ජනාධිපති ට්‍රම්ප් විසින් Huawei සමාගම අමෙරිකාව තුල අසාදු ලේඛණ ගත සමාගමක් ලෙසද නම් කරනු ලැබුවේ මිට සති කිහිපයකට ඉහතදීය.,,ගුගල් සමාගම ගනු ලැබූ තීරණයත් සමගම ඉදිරියේදී වෙලදපලට නිකුත් වීමට නියමිත Huawei සමාගමේ නවතම දුරකථන මාදිලි වලට ගුගල් Play Store හරහා Youtube, ගුගුල් මැප්ස් වැනි Apps භාගත කර ගැනීමේ හැකියාවක් නොමැති බව සදහන්.,,එමෙන්ම දැනට භාවිතයේ තිබෙන Huawei ජංගම දුරකථන සදහා ගුගල් සමාගමේ සේවා සැපයීම සිදුවුවත්, මේ වසරේ අවසන් කාර්තුවේදී නිකුත් වීමට නියමිත ඇන්ඩ්‍රෝයිඩ් මෙහෙයුම් පද්ධතියේ නවතම සංස්කරණයත් (New update) සමග ගුගල් Play Store හරහා සේවා ලබා ගැනීමේ අපහසුතාවයක් මතු වනු ඇති.,,ගුගල් සමාගමේ ප්‍රධාන මෘදුකාංග වන Youtube, ගූගල් මැප්ස් වැනි සේවාවන් මේ හේතුවෙන් නියමිත පරිදි යාවත්කාලින කර ගැනීමේදී අසීරු තාවයන්ට මුහුණ පෑමට සිදුවනු ඇත.,,මේ සම්බන්ධයෙන් නිවේදනයක් නිකුත් කරමින් Huawei සමාගම සදහන් කරන්නේ සිය පාරිභෝගිකයින්ගේ ආරක්ෂාව වෙනුවෙන් ඉදිරියේදී විශේෂිතවූ වැඩපිළිවලක් ආරම්භ කරන බවට සදහන් කර සිටියි."}
{"title":"බිය නැතිව පාසල් එන්නැයි හමුදාපතිත් යළි කියයි","authors":["හේමන්ත කහවලගේ"],"date":{"year":"2019","month":"05","date":"20"},"views":"1330","content":"බියෙන් හා සැකයෙන් තොරව දරුවන් හෙට පාසල් එවන්නැයි යුද හමුදාපති ලුතිතන් ජෙනරාල් මහේෂ් සේනානායක සියලු මව්පියන්ගෙන් ඉල්ලීමක් කරනවා. ත්‍රිවිධ හමුදාව සහ පොලිසිය එක්ව රට පුරා ආරක්ෂාව තහවුරු කර ඇති බවයි ඔහු අවධාරණය කළේ. ,,මේ අතර දරුවන් හෙට පාසල් එවන්නැයි අධ්‍යාපන අමාත්‍ය අකිල විරාජ් කාරියවසම් ද මව්පියන්ගෙන් ඉල්ලා සිටිනවා. සියලු පාසල්වල ආරක්ෂාව සහතික කර ඇති බවයි ඔහුද අවධාරණය කළේ. ,,,,වෙසක් සමයේ ආගමික ස්ථාන කේන්ද්‍ර කර ගනිමින් සිදු කළ ආරක්ෂක වැඩපිළිවෙළද සාර්ථක වූ බවයි මෙහිදී ප්‍රකාශ කෙරුණේ. ,,,,සියලු පුරවැසියන්ගේ සහ රටේ දේපළ වලද, ආරක්ෂා වෙනුවෙන් තවදුරටත් යුද හමුදාව අවධියෙන් සිටින බවයි යුද හමුදාපතිවරයා අවධාරණය කළේ."}
{"title":"ඉන්ධන හිගයක් නිසා අඩපණ වූ මැන්චෙස්ටර් ගුවන් තොටුපළ යළි පණ ලබයි","authors":["ඩිල්ෂාන් මඩවල - විදෙස් මාධ්‍ය ඇසුරෙන්"],"date":{"year":"2019","month":"05","date":"20"},"views":"389","content":"ඉන්ධන හිඟයක් හේතුවෙන් අඩාල වී තිබු එංගලන්තයේ මැන්චෙස්ටර් ගුවන් තොටුපළේ මෙහෙයුම් දැන් යථාවත් කර තිබෙනවා.,,පැවති ඉන්ධන හිගය හේතුවෙන් එහි ගුවන් ගමන් 87ක් අවලංගු වී ඇති අතර තවත් ගුවන් ගමන් රැසක් ප‍්‍රමාද වූ බවයි විදෙස් වාර්තා පවසන්නේ.,,ගොඩබැස්වූ යානාවල මෙහෙයුම් ද ප‍්‍රමාද වී ඇති අතර පැය 02ක් හෝ 03ක් තරම් දිගු වේලාවක් යානාවල රැදී සිටීමට සිදු වූ බවයි මගීන් පැවසුවේ. කෙසේවෙතත් සියලූ ගුවන් ගමන් දැන් සාමාන්‍ය පරිදි සිදුවන බව මැන්චෙස්ටර් ගුවන් තොටුපළේ පරිපාලකයින් පවසා තිබෙනවා."}
{"title":"දුම්වැටි අලෙවිය කැපී පෙනෙන ලෙස අඩු වෙයි - ලංකා දුම්කොළ සමාගමේ ලාභය වැඩි වෙයි","authors":["ඩිල්ෂාන් මඩවල"],"date":{"year":"2019","month":"05","date":"20"},"views":"3343","content":"මෙම වසරේ පළමු කාර්තුවේදී ශ‍්‍රී ලංකාවේ දුම්වැටි අලෙවිය කැපී පෙනෙන ලෙස අඩු වී තිබෙනවා.,,ලංකා දුම්කොළ සමාගම පවසන්නේ ඉකුත් වසරට සාපේක්ෂව එය 15% පමණ අඩුවීමක් බවයි.,,ඉකුත් වසරේ අගෝස්තු මාසයේද නැවත මෙම වසරේ මාර්තු මාසයේදී ද දුම්වැටි මත අය කෙරෙන බදු වැඩි කළා. දුම්වැටි අලෙවිය අඩුවීමට ආසන්නම හේතුව එය විය හැකි බවයි ලංකා දුම්කොළ සමාගම පෙන්වා දෙන්නේ. ,,කෙසේවෙතත් දුම්වැටි අලෙවිය මෙලෙස අඩුවූවත් ලංකා දුම්කොළ සමාගමේ ලාභය වැඩි වී තිබෙනවා. ඉකුත් වසරේ පළමු කාර්තුවේදී සියලූ බදු ගෙවීමෙන් පසු එහි ලාභය රුපියල් බිලියන 3.73ක් වූ අතර මෙම වසරේ පළමු කාර්තුවේදී එහි ලාභය රුපියල් බිලියන 4.06ක් වී තිබෙනවා.,,තවද මෙම වසරේ පළමු කාර්තුවේදී තමන් රජයට උපයා දුන් ආදායම රුපියල් බිලියන 26ක් බවයි ලංකා දුම්කොළ සමාගම වැඩිදුරටත් පැවසුවේ."}
{"title":"තවදුරටත් ප‍්‍රමාද නොවී හෙට සිට හෝ දරුවන් පාසල් එවන්නැයි ඉල්ලීමක්","authors":["ඩිල්ෂාන් මඩවල","ලහිරු කපුගේ"],"date":{"year":"2019","month":"05","date":"20"},"views":"1675","content":"සියලු පාසල්වල ආරක්ෂාව තහවුරු කර ඇති නිසා තවදුරටත් ප‍්‍රමාද නොවී හෙට (21) සිට හෝ දරුවන් පාසල් එවන්නැයි අධ්‍යාපන අමාත්‍ය අකිල විරාජ් කාරියවසම් මව්පියන්ගෙන් නැවත ඉල්ලීමක් කරනවා.,,පාසල් වෙත දරුවන් ගෙන්වා ගැනීමට විපක්ෂයේ මන්ත‍්‍රීවරුන් ද දැන් හෝ පෙනී සිටීම පිළිබඳ සතුටු වන බවයි අමාත්‍යවරයා වැඩිදුරටත් පැවසුවේ. ,,අපේ‍්‍රල් නිවාඩුවෙන් සහ පාස්කු ඉරිදා ප‍්‍රහාරයෙන් පසු දෙවන වාරය සඳහා 06 ශ්‍රේණියේ සිට 13 ශ්‍රේණිය දක්වා පාසල් විවෘත කෙරුණේ ඉකුත් 06 වැනිදායි. ප‍්‍රාථමික අංශය සඳහා පාසල් ඉකුත් 13 වැනිදා විවෘත කෙරුණා.,,එහෙත් මෙම සති 02හිම බොහෝ පාසල්වල දරු දැරියන්ගේ පැමිණීම පැවතියේ අඩු මට්ටමකයි."}
{"title":"සයිබර් ප්‍රහාරයෙන් පසු දැන් තත්ත්වය ගැන ශ‍්‍රී ලංකා පරිගණක හදිසි ප‍්‍රතිචාර සංසදය පැහැදිළි කරයි ","authors":["ලහිරු කපුගේ"],"date":{"year":"2019","month":"05","date":"20"},"views":"1950","content":"නැවත සිදුවිය හැකි සයිබර් ප‍්‍රහාරයකින් රාජ්‍ය වෙබ් අඩවි ආරක්ෂා කර ගැනීම සඳහා දැන් පියවර ගෙන ඇතැයි ශ‍්‍රී ලංකා පරිගණක හදිසි ප‍්‍රතිචාර සංසදය පවසනවා.,,කෙසේවෙතත් ඩොට් කොම් (.com) සහ ඩොට් එල් කේ (.lk) වෙබ් සඳහා එවැනි පූර්ණ සහතිකයක් ලබාදිය නොහැකි බවයි නෙත් නිවුස් කළ විමසීමකදී ඔවුන් වැඩිදුරටත් පැවසුවේ. ,,එහි තොරතුරු ආරක්ෂණ ඉංජිනේරු රවිඳු මීගස්මුල්ල මේ බව සඳහන් කළා. ,,ශ‍්‍රී ලංකාවේ කුවෙට් තානාපති කාර්යාලයේ වෙබ් අඩවිය සහ ඩොට් කොම් හා ඩොට් එල් කේ තවත් වෙබ් අඩවි කිහිපයක් ඊයේ (19) සයිබර් ප‍්‍රහාරයකට ලක්වුණා. මෙම වෙබ් අඩවි බොහෝමයක් මේ වනවිට යථා තත්වයට පත්කර තිබෙන බවයි මෙහිදී ප‍්‍රකාශ කෙරුණේ. කෙසේවෙතත් ප‍්‍රහාරය සිදු කර ඇත්තේ කවුරුන්දැයි තවමත් තහවුරු කර කිව නොහැකි බවද ශ‍්‍රී ලංකා පරිගණක හදිසි ප‍්‍රතිචාර සංසදය පැවසුවා."}
{"title":"ශ්‍රී දළදා මාලිගාව වෙත ගිනි පෙට්ටි රැගෙන යාම තහනම් ","authors":["ජේ ඒ එල් ජයසිංහ - මහනුවර"],"date":{"year":"2019","month":"05","date":"20"},"views":"2153","content":"මහනුවර ශ‍්‍රී දළදා මාලිගාව වෙත ගිනි පෙට්ටි, ලයිටර් සහ ගිනි ඇවිලෙන වෙනත් ද්‍රව්‍ය රැගෙනයාම තහනම් කර තිබෙනවා.,,ශ‍්‍රී දළදා මාලිගාවේ ප‍්‍රධාන ගොඩනැගිල්ල දැවයෙන් නිමවා ඇති අතර ඒ අනුව එහි ආරක්ෂාව තහවුරු කිරීම සඳහා මෙම තහනම පැනවූ බවයි පොලිසිය පවසන්නේ.,,කෙසේවෙතත් පහන් සහ හඳුන්කූරු දැල්වීම සඳහා අවශ්‍ය පහසුකම් ප‍්‍රධාන ගොඩනැගිල්ලෙන් වෙන්ව ඒ සඳහා සකස් කර ඇති ස්ථානයේ සපයා තිබෙන බවද මෙහිදී ප‍්‍රකාශ කෙරුණා. ,,මහනුවර ශ‍්‍රී දළදා මාලිගය වෙත ගමන් මළු රැගෙන යාමද සීමා කර ඇති බවයි නෙත් නිවුස් වාර්තාකරු පවසන්නේ. සැදැහැවතුන් රැගෙන එන ගමන් මළු තබායාම සඳහා ශ‍්‍රී දළදා මාලිගාවේ පිවිසිම් ඉදිරිපිට විශේෂ කුටිද සකස් කර තිබෙනවා. ,,මෙම ආරක්ෂක වැඩපිළිවෙල සඳහා සහය ලබාදෙන ලෙසයි මහනුවර ශ‍්‍රී දළදා මාලිගාවේ දියවඩන නිලමේ ප‍්‍රදීප් නිලංග දෑල ද සියලූ සැදැහැවතුන්ගෙන් ඉල්ලා සිටියේ."}
{"title":"චෝදනාවලට එරෙහිව බදියුදීන් පියවර ගැනීම අරඹයි","authors":["හේමන්ත කහවලගේ","ලහිරු කපුගේ "],"date":{"year":"2019","month":"05","date":"20"},"views":"5182","content":"ත‍්‍රස්තවාදයට සහ අන්තවාදයට සහය දෙන බවට තමන්ට කෙරෙන චෝදනා සම්බන්ධයෙන් නීතිමය පියවර ගන්නා බව අමාත්‍ය රිෂාඞ් බදියුදීන් පවසනවා.,,ඒ අනුව දේශපාලඥයින් කිහිප දෙනෙකුට දැනටමත් එන්තරවාසි ද යවා ඇති බවයි නෙත් නිවුස් කළ විමසීමක දී අමාත්‍යවරයා පැවසුවේ. ,,තමන් කිසි විටෙකත් ත‍්‍රස්තවාදයට හෝ අන්තවාදයට සහය නොදක්වන බවද, ඊට එරෙහිව පෙනී සිටින බවද අමාත්‍ය රිෂාඞ් බදියුදීන් මෙහිදී කියා සිටියා. ,,අමාත්‍ය රිෂාඞ් බදියුදීන් අන්තවාදයට සහය දෙන බවට ඔහුට එරෙහිව කථානායකවරයාට භාරදී ඇති විශ්වාසභංග යෝජනාවෙන් ද චෝදනා නගමින් කරුණු දක්වා තිබෙනවා."}
{"title":"ජනතාවගේ බලාපොරොත්තු ඉටුවන තීන්දුවක් ගන්න ශ්‍රීලනිපය සැරසේ","authors":["හේමන්ත කහවලගේ","ලහිරු කපුගේ "],"date":{"year":"2019","month":"05","date":"20"},"views":"4069","content":"භාරකාර ආණ්ඩුවක් සම්බන්ධයෙන් සමාජ මාධ්‍ය සහ කටින් කට පැතිර යන රාවයන් සත්‍යයෙන් තොර බව ශ‍්‍රී ලංකා නිදහස් පක්ෂය පවසනවා.  ශ‍්‍රී ලංකා නිදහස් පක්ෂය, එක්සත් ජාතික පක්ෂය සමග එක්ව පාර්ලිමේන්තුවේ ඉතිරි නිල කාලය සඳහා භාරකාර ආණ්ඩුවක් පිහිටුවීමට සූදානම් වන බවයි අදාළ ප්‍රකාශවලින් කියවුණේ. එහෙත් එවැනි කිසිදු සූදානමක් හෝ අදහසක් ද නොමැති බව නෙත් නිවුස් කළ විමසීමක දී ශ‍්‍රී ලංකා නිදහස් පක්ෂය අවධාරණය කළා. ,,ඒ පිළිබඳ වැඩිදුරටත් කරුණු දක්වන පාර්ලිමේන්තු මන්ත‍්‍රී මහින්ද අමරවීර කියා සිටියේ නැවත භාරකාර ආණ්ඩුවකට හෝ ජාතික ආණ්ඩුවකට එකතු වීමේ බලාපොරොත්තුවක් නැති බවයි. දැන් බලාපොරොත්තුව විපක්ෂයේ දේශපාලන කටයුතුවල නිරතවීම බවද සඳහන් කළා.,,අමාත්‍ය රිෂාඞ් බදියුදීන්ට එරෙහිව ඉදිරිපත් කර ඇති විශ්වාසභංග යෝජනාව පිළිබඳව ද නෙත් නිවුස් මෙහිදී විමසීමක් කළා. එහිදී කියා සිටියේ එම කාරණයේදී ශ්‍රී ලංකා නිදහස් පක්ෂ මන්ත්‍රිවරු ඉතාමත් වගකීමෙන් කටයුතු කරන බවත් ආගමික නායකයින්ගේ අදහස් පිළිබඳ විශේෂ අවධානයක් යොමු කරමින් සහ රටේ ජනතාවගේ අදහස් පිළිබඳ අවධානය යොමු කර තීන්දුවක් ගන්නා බවත් සඳහන් කළා. ජනතාවගේ බලාපොරොත්තු කඩවන තීන්දුවක් කිසිසේත් නොගන්නා බවද සඳහන් කළා.,,මේ අතර අග‍්‍රාමාත්‍යවරයාට සහ ආණ්ඩුවට එරෙහිව විශ්වාසභංග යෝජනාවක් ගෙන ඒමට ජනතා විමුක්ති පෙරමුණ සූදානම් වනවා. ශ‍්‍රී ලංකා නිදහස් පක්ෂය ඒ සඳහා සහය දෙන්නේදැයි ද නෙත් නිවුස් පාර්ලිමේන්තු මන්ත‍්‍රී මහින්ද අමරවීරගෙන් විමසා සිටියා. ,,ඔහු කියා සිටියේ ඒ සම්බන්ධයෙන් මෙතෙක් කිසිම දැනුම්දීමක් නැති බවත් කෙසේවෙතත් දැන් සිය කණ්ඩායම විරුද්ධ පක්ෂයේ සිටින බැවින්  ආණ්ඩුවට එරෙහිව විශ්වාසභංගයක් ගේන්නේ නම් කරුණු සහිතව, ඡන්දය පාවිච්චි කරන බවද සඳහන් කළා."}
{"title":"ආණ්ඩුවට එරෙහි විශ්වාසභංගය හෙට භාර දෙයි","authors":["ලහිරු කපුගේ"],"date":{"year":"2019","month":"05","date":"20"},"views":"1981","content":"ආණ්ඩුවට එරෙහි විශ්වාසභංග යෝජනාවක් කථානායකවරයා වෙත භාර දෙන බව ජනතා විමුක්ති පෙරමුණ පවසනවා.,,හෙට (21) දිනයේ මෙම භාරදීම සිදු කරන බවද සඳහන් කළා.,,මේ අතර ආණ්ඩුවට එරෙහිව ජනතා විමුක්ති පෙරමුණ ගෙන ඒමට සූදානම් වන විශ්වාසභංග යෝජනාව තමන් ද අනුමත කරන බව පාර්ලිමේන්තු මන්ත‍්‍රී රංජිත් ද සොයිසා පවසා සිටියා. කෙසේවෙතත් ඒ සම්බන්ධයෙන් ඒකාබද්ධ විපක්ෂය ගනු ලබන ස්ථාවරය කුමක්දැයි තීරණය කරන්නේ හෙට (21) පැවැත්වෙන සාකච්ඡාවලදී බවයි ඔහු වැඩිදුරටත් පැවසුවේ.  ,,ආණ්ඩුව සහ අග‍්‍රාමාත්‍යවරයා ජනතා විශ්වාසය කඩකර ඇතැයි ද ඒ අනුව ජනතා විමුක්ති පෙරමුණ ආණ්ඩුවට එරෙහිව විශ්වාසභංග යෝජනාවක් ගෙන එන බවද මීට පෙර ප‍්‍රකාශ වුණා."}
{"title":"'සේනා' කළ විනාශයේ වන්දි මුදල් ගොවීන්ට තවම ලැබී නෑලු","authors":["ඩිල්ෂාන් මඩවල"],"date":{"year":"2019","month":"05","date":"20"},"views":"1106","content":"සේනා දළඹුවන් නිසා වගා හානි වූ බොහෝ ගොවීන්ට වන්දි මුදල් තවමත් ලැබී නැතැයි සමස්ත ලංකා ගොවිජන සම්මේලනය පවසනවා.,,වන්දි ලබාදීමේදී මුදල් අක‍්‍රමිකතා ද සිදුව ඇති බවටයි ඔවුන් චෝදනා කරන්නේ.,,මේ පිළිබඳ අවධානය යොමු කර අක‍්‍රමිකතා පිළිබඳ විමර්ශන කිරීමටත් වන්දි මුදල් තවමත් නොලැබුණු ගොවීන්ට කඩිනමින් එම වන්දි මුදල් ලබාදීමටත් රජය කටයුතු කළ යුතු බවද ඔවුන් අවධාරණය කළා."}
{"title":"\"මේක බෞද්ධයන්ගේ ජීවිතවල හැරවුම් ලක්ෂයක්\"","authors":["ඩිල්ෂාන් මඩවල","ලහිරු කපුගේ"],"date":{"year":"2019","month":"05","date":"20"},"views":"2158","content":"මෙවර වෙසක් මංගල්‍යය සැමරීමේ දී අත්විඳි යහපත් ලක්ෂණ ජීවිතය පුරා පුහුණුවක් කර ගන්නැයි මහා සංඝරත්නය යෝජනා කරනවා. කැළණිය විශ්ව විද්‍යාලයේ පාලි හා බෞද්ධ අධ්‍යයන පශ්චාත් උපාධි ආයතනයේ බෞද්ධ දර්ශන අංශයේ අංශ ප‍්‍රධානි මහාචාර්ය පූජ්‍ය රළුවේ පද්මසිරි හිමියන් මේ බව සඳහන් කළා. ,,එහිදී \"මිනිසුන්ගේ ගුණ ධර්ම වර්ධනය කරන්න වැඩි ඉඩක් දුන් වෙසක් පොහොයක් විදිහට තමයි මේ වෙසක් පොහොය මිනිස්සුන්ගේ හැසිරීම තුළින් දැකගත හැකි වුණේ. බුදුන් දේශනා කළ මාවතෙන් පිට පනින්නේ නැතුව දහමට හා විනයට අනුව ජීවත් වෙන්න මේ ලබාගත් ආදර්ශය මින් ඉදිරියටත් පවත්වාගෙන යන්න පුළුවන් නම් ඒක බෞද්ධයන්ගේ ජීවිතවල හැරවුම් ලක්ෂයක් වෙයි\" යනුවෙන්ද සඳහන් කළා. ,,,,අනුරාධපුර භික්ෂු විශ්ව විද්‍යාලයේ කථිකාචාර්ය, දර්ශනපති පූජ්‍ය වව්නියාවේ පඤ්ඤාසේකර හිමියන් ද මේ සම්බන්ධයෙන් අදහස් දැක්වූවා. මෙවර වෙසක් සැමරුවාසේම එළඹෙන පොසොන් පොහොයේ දී ද ප‍්‍රතිපත්තියට මුල්තැන දී කටයුතු කරන ලෙසයි උන්වහන්සේ ඉල්ලා සිටියේ.  ,,,,මේ අතර වෙසක් පොහොය සමරමින් රටපුරා බොහෝ විහාරස්ථානවල අදත් විවිධ පිංකම් සංවිධාන කර ඇතැයි නෙත් නිවුස් වාර්තාකරුවන් සඳහන් කළා."}
{"title":"ඉන්දියාවේ පාලන බලය හිමිවන කණ්ඩායම ගැන සමීක්ෂණ වාර්තා නිකුත් වෙයි","authors":["ඩිල්ෂාන් මඩවල - විදෙස් මාධ්‍ය ඇසුරෙන්"],"date":{"year":"2019","month":"05","date":"20"},"views":"3182","content":"ඉන්දියාවේ පාලන බලය අග‍්‍රාමාත්‍ය නරේන්ද්‍ර මෝදි ප‍්‍රමුඛ කණ්ඩායමට යළි හිමිවනු ඇතැයි සමීක්ෂණ වාර්තා පවසනවා. අදියර කිහිපයක් යටතේ පැවති එරට මහ මැතිවරණයේ නිල ප‍්‍රතිඵල ලබන 23 වැනිදා නිකුත් කිරීමට නියමිතයි.,,ඊට පෙර සමීක්ෂණ වාර්තා එළිදක්වා ඇති අතර ඒවායෙන් වැඩි ප‍්‍රමාණයක අග‍්‍රාමාත්‍ය නරේන්ද්‍ර මෝදිගේ ජයග‍්‍රහණය තහවුරු කර තිබෙනවා. ,,භාරතීය ජනතා පක්ෂයේ නායකයා වන අග‍්‍රාමාත්‍ය නරේන්ද්‍ර මෝදි මෙවර මැතිවරණයට තරග කළේ ජාතික ප‍්‍රජාතන්ත‍්‍රවාදී සන්ධානයෙන්. ඔහුගේ ආසන්නතම ප‍්‍රතිවාදියා ලෙස රාහුල් ගාන්ධි එක්සත් ප‍්‍රගතිශීලි සන්ධානයෙන් තරග වැදුණා. ,,පාලන බලය පිහිටුවීමට නම් කිසියම් කණ්ඩායමක් ඉන්දීය පාර්ලිමේන්තුවේ ආසන 272ක් ලබාගත යුතුයි. අග‍්‍රාමාත්‍ය නරේන්ද්‍ර මෝදි ප‍්‍රමුඛ ජාතික ප‍්‍රජාතන්ත‍්‍රවාදී සන්ධානය ආසන 280 සිට 315 දක්වා සංඛ්‍යාවක් දිනාගනු ඇතැයි සමීක්ෂණ වාර්තා 04ක දැක්වෙනවා.,,කෙසේවෙතත් එක් සමීක්ෂණ වාර්තාවක දැක්වෙන්නේ ආසන 267ක් දිනා ගනිමින් රාහුල් ගාන්ධි ප‍්‍රමුඛ එක්සත් ප‍්‍රගතිශීලි සන්ධානය ජයග‍්‍රහණය අභියසටම පැමිණෙනු ඇති බවයි."}
{"title":"කොළඹ කැසිනෝ මධ්‍යස්ථානයක සිටි පාකිස්ථානු ජාතිකයාගේ ජංගම දුරකතනයේ තිබූ ඡායාරූප නිසා අලුත් සැකයක්","authors":["හේමන්ත කහවලගේ"],"date":{"year":"2019","month":"05","date":"20"},"views":"9921","content":"පාස්කු ඉරිදා ප‍්‍රහාරය සිදු කළ ත‍්‍රස්ත කණ්ඩායමට සූදු ක‍්‍රීඩාව හරහා ද මුදල් ලැබී ඇත්දැයි සැක පළව තිබෙනවා.,,ඒ අනුව සූදු ක‍්‍රීඩාවේ නිරත වන්නන් සම්බන්ධයෙන් විශේෂ විමර්ශනයක් ද ආරම්භ වී ඇති බවයි නෙත් නිවුස් වෙත වාර්තා වුණේ. ශ‍්‍රී ලංකාවට පැමිණ සූදු ක‍්‍රීඩාවේ නිරත වන විදේශිකයින් පිළිබඳව ද මෙහිදී වැඩි අවධානයක් යොමුව තිබෙනවා.,,කොළඹ පිහිටි කැසිනෝ මධ්‍යස්ථානයක සූදු ක‍්‍රීඩාවේ යෙදී සිටි පාකිස්ථාන ජාතිකයෙකුගේ ජංගම දුරකතනයේ තිබී සැක සහිත ඡායාරූප ද හමුවී තිබෙන බවයි නෙත් නිවුස් වෙත වැඩිදුරටත් වාර්තා වුණේ.,,ආයුධ සන්නද්ධ සහ යුද පුහුණුව ලබන ඡායාරූප ද ඒ අතර තිබී ඇති බවයි වාර්තා වෙන්නේ. ,,මේ හේතුවෙන් සූදු ක‍්‍රීඩාවේ යෙදෙන ඇතැම් ශ‍්‍රී ලාංකිකයින් සම්බන්ධයෙන් ද අවධානය යොමුව ඇති බවයි නෙත් නිවුස් වෙත වාර්තා වුණේ. එලෙස සූදු ක‍්‍රීඩාවේ යෙදෙන ශ‍්‍රී ලාංකිකයින් සූදු ක‍්‍රීඩාව සඳහාම සිංගප්පූරුවට හෝ වෙනත් රටවලට යන බවට ද තොරතුරු ලැබී තිබෙනවා. පාස්කු ඉරිදා ප‍්‍රහාරය සිදු කළ ත‍්‍රස්ත කණ්ඩායම ද එලෙස සූදු ක‍්‍රීඩාවේ යෙදී ඇත්දැයි තොරතුරු සොයා බලනු ඇති."}
{"title":"ඉදිරියේ දී රැකියා පිළිබඳ ඇති වන ගැටලුකාරී තත්ත්වයක් ආර්ථික විශ්ලේෂක අචාර්ය ප‍්‍රියංග දුනුසිංහ පැහැදිළි කරයි","authors":["ලහිරු කපුගේ"],"date":{"year":"2019","month":"05","date":"20"},"views":"3819","content":"ශ‍්‍රී ලංකාවේ රැකියා වියුක්තිය ඉදිරියේදී කැපී පෙනෙන ලෙස වැඩි විය හැකි බව ආර්ථික විශ්ලේෂකයින් පෙන්වා දෙනවා.,,උසස් පෙළින් හෝ විශ්ව විද්‍යාල අධ්‍යාපනයෙන් පසු රැකියා වෙළඳපොළට පිවිසෙන්නන්ට එහි වැඩිම බලපෑම ඇති විය හැකි බවයි කොළඹ විශ්ව විද්‍යාලයේ ආර්ථික විද්‍යා අධ්‍යයන අංශයේ ජ්‍යෙෂ්ඨ කථිකාචාර්ය අචාර්ය ප‍්‍රියංග දුනුසිංහ පවසන්නේ. ,,පාස්කු ඉරිදා ප‍්‍රහාරය සහ ඊට පසු ඇති වු තත්ත්වයන් නිසා ශ‍්‍රී ලංකාවේ ආර්ථික වර්ධනය මෙම වසරේදී ඍණ අගයක් ගැනීමට බොහෝදුරට ඉඩ තිබෙන බව ආර්ථික අනුමාන කිහිපයක් උපුටා දක්වමින් නෙත් නිවුස් මීට පෙර අනාවරණ කළා. ඒ පිළිබඳ කළ වැඩිදුර විමසීමකදීයි ආචාර්ය ප‍්‍රියංග දුනුසිංහ මෙම කරුණු දැක්වූයේ. මේ වන විටත් ඇතැම් ප්‍රතිවිපාක ඇති වෙමින් පවතින බවත් ඒ යටතේ සමහර ආයතන දැනටමත් සේවකයින්ගේ ප්‍රමාණය අඩු කිරීමට කටයුතු කරමින් සිටින බවත් අනෙක් පැත්තෙන් රැකියා උත්පාදනය වීමක් සිදුවන්නේ නැති බවත් සඳහන් කළා.,,,,පුද්ගලයින්ගේ සහ රජයේ ණයගැති භාවය ඉහළ යාමද ඉදිරියේදී සිදු විය හැකි බවයි මෙහිදී විස්තර කෙරුණේ. ,,,,ආර්ථික වර්ධනය ඍණ අගයක් ගතහොත් පුද්ගලයින්ගේ මිලදී ගැනීමේ හැකියාව අඩුවන බවද ඒ නිසා ව්‍යාපාර සහ ස්වයං රැකියාවල නිරත වන්නන්ද බලපෑමට ලක්වන බවද ආචාර්ය ප‍්‍රියංග දුනුසිංහ මෙහිදී වැඩිදුරටත් කියා සිටියා."}
{"title":"බුර්කාව ගැන මංගලගේ මතය පැහැදිළි කරයි","authors":["හේමන්ත කහවලගේ"],"date":{"year":"2019","month":"05","date":"20"},"views":"4204","content":"ඉස්ලාම් කාන්තාවන් බුර්කාව පැළඳීම තමන්ද අනුමත නොකරන බව අමාත්‍ය මංගල සමරවීර පවසනවා. එහෙත් බුර්කාව පැළඳීම නීතියෙන් තහනම් කිරීම ද තමන් අනුමත නොකරන බවයි ඔහු පවසන්නේ.,,ඒ වෙනුවට තමන් විසින්ම බුර්කාව භාවිතයෙන් ඉවත් කිරීම සඳහා ඉස්ලාම් ප‍්‍රජාව පොළඹවාලිය යුතු බව අමාත්‍යවරයා පෙන්වා දෙනවා. ,,,,පොදු නීතියට අමතරව කිසියම් ජන කොටසක් සඳහා පමණක් වෙනත් නීතියක් ක‍්‍රියාත්මක කිරීම ද තමන් අනුමත නොකරන බවයි අමාත්‍ය මංගල සමරවීර පවසන්නේ. ඒ අනුව ශරියා නීතිය ශ‍්‍රී ලංකාවට හඳුන්වාදීමට ද තමන් එකඟ නොවන බව ඔහු පැවසුවා. ,,,,ගැටුම් විසඳා ගත යුත්තේ සාකච්ඡාවෙන් සහ අවබෝධයෙන් බව මෙහිදී වැඩිදුරටත් ප්‍රකාශ කෙරුණා."}
{"title":"කහවත්තෙන් අතුරුදන් වූ දරුවා හම්බන්තොටින් හමුවෙයි","authors":["රාහුල් සමන්ත"],"date":{"year":"2019","month":"05","date":"19"},"views":"2990","content":"කහවත්ත වැල්අඳුර ප්‍රදේශයෙන් අතුරුදන්ව සිටි පාසල් සිසුවා අද සොයා ගැණුනා. ඒ, හම්බන්තොට මූලස්ථාන පොලිසියේ නිලධාරීන් විසින්. 13වන වියේ පසුවන මෙම සිසුවා පෙරේදා පස්වරුවේ සිට අතුරුදන්ව ඇති බවට පොලිසියට පැමිණිල්ලක් ලැබී තිබුණා.,,විමර්ශනවලින් හෙළිව ඇත්තේ නිවසෙන් පිටව ඔහු බසයක නැඟී ඇඹිලිපිටියට පැමිණ ඇති බවයි. පෙරේදා රාත්‍රිය ඇඹිලිපිටිය බස් නැවතුම්පොලේම ගතකර ඇති ඔහු පසුව කොළඹට පැමිණීම සඳහා බස් රථයකට නැඟ තිබෙනවා. එහි කොන්දොස්තරවරයාට සැක සිතී පාසල් සිසුවා හම්බන්තොට මූලස්ථාන පොලිසියට භාරදී ඇති අතර පසුව පොලිසිය විසින් අද දිනයේ දී ඔහු පියා වෙත භාරදුන් බවයි නෙත් නිවුස් වාර්තාකරු පවසන්නේ. ,,මෙම පාසල් සිසුවාගේ මව කාලයක සිට විදෙස්ගතව සිටිනවා. ඇය පවුල පිළිබඳ සොයා නොබලන බවයි පියා පැවසුවේ. පියා නිවසේ නොමැති අවස්ථාවල මාමා තමන්ට තදින් පහරදෙන බවත්, ඒ නිසා නිවසෙන් පිටත්ව ආ බවත් පාසල් සිසුවා ප්‍රකාශ කළා."}
{"title":"10 වන යුධ සැමරුම වෙනුවෙන් අමෙරිකාවෙන් නිවේදනයක් ","authors":["හේමන්ත කහවලගේ"],"date":{"year":"2019","month":"05","date":"19"},"views":"3355","content":"ශ්‍රී ලංකාවේ සිවිල් යුද්ධය අවසන් කිරීමේ දසවස් පූර්ණය වෙනුවෙන් ශ්‍රී ලංකාවේ අමෙරිකානු තානාපති කාර්යාලය ද නිවේදනයක් නිකුත් කර තිබෙනවා. සාමය වෙනුවෙන් ශ්‍රී ලංකාව දක්වන ඇල්මත්, සාධාරණත්වය සහ සංහිඳියාව වෙනුවෙන් ශ්‍රී ලංකාව දක්වන කැපවීමත් අගය කරන බවයි එහි දැක්වෙන්නේ.,,සිවිල් අයිතිවාසිකම් යටපත් නොකර ප්‍රජාතන්ත්‍රවාදීව ත්‍රස්තවාදයට මුහුණදීමටත් රට වැසියන්ගේ ආරක්ෂාව තහවුරු කිරීමටත් හැකියාව තිබෙන බවද මෙමඟින් සිහිපත් කර තිබෙනවා. ශ්‍රී ලංකාවට සිය සහය තවදුරටත් ලබාදෙන බවයි ශ්‍රී ලංකාවේ අමෙරිකානු තානාපති කාර්යාලය නිකුත් කළ මෙම නිවේදනයේ වැඩිදුරටත් දැක්වෙන්නේ."}
{"title":"වෙසක් සමරා ලන්ඩනයේ හා ඉන්දුනීසියාවේ පිංකම්","authors":["ඩිල්ෂාන් මඩවල "],"date":{"year":"2019","month":"05","date":"19"},"views":"1092","content":"ශ්‍රී ලංකාවේ මෙන්ම ලොව පුරා සෙසු රටවල වෙසෙන බෞද්ධයින් ද වෙසක් උත්සවය ඉතා ඕනෑකමින් සමරනවා. මේ, එංගලන්තයේ ලන්ඩන් නුවර සිට නෙත් නිවුස් විශේෂ නියෝජිත ජනක අලහප්පෙරුම. ,,,,ඉන්දුනීසියාවේ වෙසෙන බෞද්ධයින් ද වෙසක් සමරමින් විවිධ ක්‍රියාකාරකම් සංවිධාන කර තිබෙනවා. මේ, එරට ශ්‍රී ලංකා තානාපති දර්ශන එම් පෙරේරා. ,,,,වෙසක් පොහොය නිමිති කර ගනිමින් සහ මියගිය ශ්‍රී ලාංකික රණවිරුවන්ට පිං අනුමෝදන් කිරීම අරමුණු කර ගනිමින් ඩුබායිහි දී ද පිංකම් සංවිධාන කර තිබෙනවා. ඩුබායි ශ්‍රී ලංකාරාම භාවනා මධ්‍යස්ථානයේදී අදත් බුද්ධ වන්දනාවක් සහ ධර්ම දේශනයක් සිදු කිරීමට නියමිතයි."}
{"title":"අද සිදු වූ සයිබර් ප්‍රහාරය ගැනත් කලින් ඉඟි ලැබී තිබුණු බවට තොරතුරු","authors":["ඩිල්ෂාන් මඩවල "],"date":{"year":"2019","month":"05","date":"19"},"views":"2773","content":"ශ්‍රී ලංකාවේ කුවෙට් තානාපති කාර්යාලයේ සහ ඩොට් කොම් හා ඩොට් එල් කේ තවත් ශ්‍රී ලාංකික වෙබ් අඩවි කිහිපයකට සිදු වූ සයිබර් ප්‍රහාරය කවුරුන් විසින් සිදු කළේදැයි තහවුරු කර ගැනීමට තවදුරටත් විමර්ශන සිදු කෙරෙනවා. ප්‍රහාරයට ලක්වූ වෙබ් අඩවි යථාවත් කිරීමේ කටයුතු ද තවදුරටත් සිදු කෙරෙන බවයි ශ්‍රී ලංකා පරිගණක හදිසි ප්‍රතිචාර සංසදය පවසන්නේ. ,,මේ, එහි තොරතුරු ආරක්ෂණ ඉංජිනේරු රවිඳු මීගස්මුල්ල. ,,,,මේ අතර ශ්‍රී ලංකා පරිවර්තන සමූහය පවසන්නේ මෙම සයිබර් ප්‍රහාරය “ටැමිල් ඊලාම් සයිබර් ෆෝස්” නමැති කණ්ඩායමක් විසින් සිදු කළේ යැයි අනුමාන කරන බවයි. ශ්‍රී ලංකා හමුදාවන් යුද අපරාධ සිදු කළේ යැයි චෝදනා කිරීමේ අදහසින් මෙම සයිබර් ප්‍රහාරය සිදුකර ඇතැයිද ඔවුන් සැක පළ කරනවා. මේ, ඒ පිළිබඳ වැඩිදුරටත් කරුණු දක්වන ශ්‍රී ලංකා පරිවර්තන සමූහයේ සභාපති රජීවි යසිරු. ,,,,මෙවැනි ප්‍රහාරයක් ශ්‍රී ලංකාවේ වෙබ් අඩවිවලට එල්ල වනු ඇතැයි කල් ඇතිව ඉඟි ලැබී තිබුණු බවද මෙහිදී ප්‍රකාශ කෙරුණා. ,,,,කල් ඇතිව ඉඟි ලැබී තිබියදීත් ප්‍රහාරය වළක්වා ගැනීමට ප්‍රමාණවත් පියවර නොගත් බවට එල්ල වන මෙම චෝදනා සම්බන්ධයෙන් නෙත් නිවුස් ශ්‍රී ලංකා පරිගණක හදිසි ප්‍රතිචාර සංසදයෙන් ද විමසීමක් කළා. එහි තොරතුරු ආරක්ෂණ ඉංජිනේරු රවිඳු මීගස්මුල්ල ඊටද ප්‍රතිචාර දැක්වූවා. ,,,,ප්‍රහාරයට ලක් වූ වෙබ් අඩවි ගණන 10ක් පමණ බවද මෙහිදී ප්‍රකාශ කෙරුණා."}
{"title":"වෙසක් සමරා රටපුරා අදත් විවිධ පිංකම්","authors":["ටී කේ මහින්ද "," එම් කේ නන්දසේන"],"date":{"year":"2019","month":"05","date":"19"},"views":"1044","content":"වෙසක් පොහොය නිමිති කරගනිමින් රටපුරා බොහෝ ප්‍රදේශවල අදත් විවිධ ක්‍රියාකාරකම් සංවිධාන කර තිබෙනවා. වෙනත් වසරවලදී මෙන් නගරාශ්‍රිත වෙසක් සැමරුම් සුලබව දක්නට නැතත් ග්‍රාමීය මට්ටමින් වෙසක් සැමරුම් බොහෝ ස්ථානවල සංවිධාන වී තිබෙන බවයි නෙත් නිවුස් වාර්තාකරුවන් පවසන්නේ. ඊයේ (18) මෙන්ම අදත් (19) විහාරස්ථාන ආශ්‍රිතව ද බොහෝ පිරිස් දැකගත හැකියි.,,එහිදී ද නගරාශ්‍රිත විහාරස්ථානවලට වඩා ග්‍රාමීය විහාරස්ථානවල පිරිස් වැඩි වශයෙන් පිංකම්වල යෙදී සිටීම විශේෂත්වයක් වී තිබෙනවා.  මේ, නෙත් නිවුස් මාතර වාර්තාකරු ටී කේ මහින්ද. ,,,,වෙසක් සැමරුම් සිදු කෙරෙන ආකාරය සොයා බැලීම සඳහා නෙත් නිවුස් කතරගම වාර්තාකරු එම් කේ නන්දසේන ද අද ක්ෂේත්‍ර චාරිකාවක යෙදුණා. ,,,,මේ අතර අරලියගහ මන්දිරයේ ද අද පස්වරුවේ විශේෂ බෝධි පූජාවක් සංවිධාන කර තිබෙනවා."}
{"title":"ජනපති අගමැති සහ විපක්ෂ නායක එකට එක්ව රණවිරුවෝ සමරති","authors":["ඩිල්ෂාන් මඩවල "],"date":{"year":"2019","month":"05","date":"19"},"views":"1538","content":"යුද්ධය අවසන් කරමින් එල් ටී ටී ඊය පරාජය කර දස වසරක් සමරද්දි රට රැක ගැනීම සඳහා වූ තවත් අලුත් වගකීමක් ශ්‍රී ලාංකික හමුදාවන් සහ පොලිසිය වෙත දැන් පැවරී ඇතැයි ජනාධිපති මෛත්‍රීපාල සිරිසේන මහතා පෙන්වා දෙනවා. ජනාධිපතිවරයා ඒ බව පැවසුවේ පාර්ලිමේන්තු ක්‍රීඩාංගණයේ රණවිරු ස්මාරකය අභියසදී අද (19) පැවති ජාතික රණවිරු සැමරුමේදීයි. ,,,,එල් ටී ටී ඊය මෙන්ම දැන් නැඟී සිට ඇති අලුත් ත්‍රස්ත අභියෝගය ද පරාජය කිරීමට ශ්‍රී ලංකාවට ශක්තිය තිබෙන බව ජනාධිපතිවරයා මෙහිදී කියා සිටියා. ,,,,ජනාධිපතිවරයා, අග්‍රාමාත්‍ය රනිල් වික්‍රමසිංහ මහතා, කථානායක කරූ ජයසූරිය මහතා සහ විපක්ෂ නායක මහින්ද රාජපක්ෂ මහතා විසින් රණවිරු ස්මාරකය වෙත පුෂ්පෝපාහාර දැක්වීම ද මෙහිදී සිදු කෙරුණා. සියලු අමාත්‍යවරුන් නියෝජනය කරමින් අමාත්‍ය අර්ජුන රණතුංග, ආරක්ෂක රාජ්‍ය අමාත්‍ය රුවන් විජේවර්ධන සහ බස්නාහිර ආණ්ඩුකාර අසාද් සාලි ද මියගිය රණවිරුවන්ගේ ඥාතීන් ද රණවිරු ස්මාරකය වෙත පුෂ්පෝපාහාර දැක්වූවා. ,,පාර්ලිමේන්තු ක්‍රීඩාංගණයේ රණවිරු ස්මාරකය අභියස පැවති මෙම ජාතික රණවිරු සැමරුමට සමගාමීව ප්‍රාදේශීයවද අද රණවිරු සැමරුම් සිදු කෙරුණු බවයි නෙත් නිවුස් වාර්තාකරුවන් පැවසුවේ."}
{"title":"වෙසක් සමයේ වැටලීම්වලින් සුරාබදු වැරදි සම්බන්ධයෙන් පුද්ගලයින් 500ක් අත්අඩංගුවට","authors":["ඩිල්ෂාන් මඩවල "],"date":{"year":"2019","month":"05","date":"19"},"views":"1105","content":"මෙවර වෙසක් සමය නිමිත්තෙන් රටපුරා සිදු කළ මෙහෙයුම්වලදී සුරාබදු වැරදි සම්බන්ධයෙන් පුද්ගලයින් 500කට ආසන්න පිරිසක් අත්අඩංගුවට ගෙන තිබෙනවා. ඉකුත් 17වනදා සිට මෙම මෙහෙයුම් සිදු කෙරුණු බවයි සුරාබදු දෙපාර්තමේන්තුව පවසන්නේ.,,මත්පැන්, ස්ප්‍රීතු, ගෝඩා සහ මත්පැන් පෙරීමට යොදා ගන්නා උපකරණ ද මෙහිදී අත්අඩංගුවට ගෙන තිබෙනවා. මෙම මෙහෙයුම් තවදුරටත් සිදු කෙරෙන බවයි සුරාබදු දෙපාර්තමේන්තුව වැඩිදුරටත් පැවසුවේ."}
{"title":"හොලිවුඩ් සුපිරි නළුවාට එල්ලවූ \"පා පහර\" (VIDEO)","authors":["දිනුක් හේවාවිතාරණ"],"date":{"year":"2019","month":"05","date":"19"},"views":"5158","content":"දකුණු අප්‍රිකාවේ පැවැත්වෙන ක්‍රීඩා තරගාවලියකට සහභාගිවෙමින් සිටි සුපිරි හොලිවුඩ් ක්‍රියාදාම නළු ආර්නෝල්ඩ් ස්වසැන්ගර්ට අනපේක්ෂිත ප්‍රහාරයකට මුහුණ දීමට සිදුවූ පුවතක් විදෙස් මාධ්‍ය වාර්තා කර සිටිනවා.,,තරගාවලියට සහභාගිවෙමින් සිටි ක්‍රීඩකයින් දිරිමත් කරමින් සිටි ආර්නෝල්ඩ් ස්වසැන්ගර් සමග සෙල්ෆි ජයාරූප ලබා ගැනීමට පැමිණ සිටි තරග නරඹන්නන් කිහිප දෙනෙක් සමග ඔහු ජයාරූප ගනිමින් සිටියදි එකවර ඔහුගේ පසු පසින් දිව ආ පුද්ගලයෙක් උඩ පැන එල්ල කල පා පහරකින් සුපිරි හොලිවුඩ් නළුවා විමතියට පත්වූ බවයි විදෙස් මාධ්‍ය වාර්තා කර සිටියේ.,,අනපේක්ෂිත අයුරින් එල්ලවූ මේ ප්‍රහාරයත් සමග ආර්නෝල්ඩ් ස්වසැන්ගර් හට කිසිදු අනතුරක් සිදුනොවූ අතර පහරදීම සිදුකළ පුද්ගලයා ඔහුගේ ආරක්ෂකයින් විසින් අල්ලා ගැනීමෙන් අනතුරුව පසුව පොලිසියට භාරදී දුන් බව මාධ්‍ය වාර්තා කර සිටියා.,,මේ වන විට 71ක් හැවිරිදි වියේ පසුවන අතර ඉකුත් වසරේදී ඔහුට හෘද වස්තුවේ ශල්‍යකර්මයක් සිදුකරනු ලැබුවා."}
{"title":"ඉටු නොවූ පොරොන්දුවක් ගැන අබාධිත රණවිරුවන් කණගාටුවෙන් කතා කරයි","authors":["දිල්ශාන් තුෂාර "],"date":{"year":"2019","month":"05","date":"19"},"views":"1892","content":"ආබාධිත රණවිරුවන්ට හා මියගිය රණවිරුවන්ගේ බිරින්දෑවරුන්ට සහ යැපෙන්නන් වෙත අවුරුදු 55 දක්වා ගෙවන ලද වැටුප් හා දීමනා දිවි ඇති තෙක් ගෙවීමට ජනාධිපතිවරයා පොරොන්දු වුවද එය මෙතෙක් ලැබී නොමැති බවට ආබාධිත රණවිරුවන් චෝදනා කරනවා.,,දිවි කැපකළ රණවිරුවන් සමරන අද දිනයේ ඒ පිළිබඳ කණගාටුවන බවයි රණවිරු අයිතිවාසිකම් සුරැකිමේ ජාතික බලවේගයේ සභාපති යු. ඞී. වසන්ත පැවසුවේ.,,මේ අතර මානුෂීය මෙහෙයුමේදී දිවි කැප කළ අභීත රණවිරුවන් සිහිපත් කෙරෙන ජාතික රණවිරු සැමරුම් උත්සවය පාර්ලිමේන්තු කී‍්‍රඩාංගණයේ පිහිටි රණවිරු ස්මාරකය අභියසදී අද (19) පස්වරුවේ පැවැත්වෙනවා. ඒ ජනාධිපති මෛත‍්‍රීපාල සිරිසේන මහතා සහ අග‍්‍රාමාත්‍ය රනිල් වික‍්‍රමසිංහ මහතාගේ ප‍්‍රධානත්වයෙන්.,,මෙවර ජාතික රණවිරු සැමරුම නම් කර ඇත්තේ දස වර්ෂාභිෂේක සැමරුම ලෙසයි."}
{"title":"\"දැන් හදන්නේ මේ අර්බුදය තව අවුරුදු පහ හයකට ගසා කමින් පාවිච්චි කරගන්න\"","authors":["දිල්ශාන් තුෂාර "],"date":{"year":"2019","month":"05","date":"19"},"views":"1759","content":"යොජිත ප‍්‍රතිත‍්‍රස්ත පනත පිළිබඳව ජනතා විමුක්ති පෙරමුණේ පාර්ලිමේන්තු මන්තී‍්‍ර බිමල් රත්නායක අදහස් පලකළා.,,එහිදී ඔහු පෙන්වා දුන්නේ දැනට තිබෙන නීති ඉතාමත් ප්‍රමාණවත් බවයි. ,,එහිදී \"මොකද ඔය ඔක්කොම නීති තියාගෙන තමයි යුද්ධ කරලා LTTEය පරාජයට පත් කළේ. දැන් මේ හදන්නේ මිනීමරුවන්ට මුවා වෙලා රටේ ජනතාවගේ ප්‍රජාතන්ත්‍රවාදී අයිතිවාසිකම් ටිකට අත තියන්න. ඒ වගේම මේ අර්බුදය තව අවුරුදු පහ හයකට ගසා කමින් පාවිච්චි කරගන්න. දැන් මිනිස්සු බඩු මිල හොයන්නෙත් නෑ. වංචා දූෂණ හොයන්නෙත් නෑ. මිනිස්සු ඔක්කොම බිරාන්ත වෙලා ඉන්නේ.  අපි කිසිසේත්ම මර්ධන පනත්වලට එකඟ නෑ.\" යනුවෙන් සඳහන් කළා."}
{"title":"\"ගුවන් හමුදාවට මුළු දිවයිනම ආවරණය කිරීමේ හැකියාව තිබිය යුතුයි\"","authors":["සජිත් තිලකරත්න"],"date":{"year":"2019","month":"05","date":"19"},"views":"2995","content":"ගුවන් නිරීක්ෂණ තාක්ෂණය සම්බන්ධයෙන් ශී‍්‍ර ලංකා ගුවන් හමුදාව නවීන තාක්ෂණය පිළිබඳව වර්තමානයේදී අවධානය යොමු කළ යුතු බව හිටපු ගුවන් හමුදාපති එයාර් චීෆ් මාර්ෂල් රොෂාන් ගුණතිලක පවසනවා.,,මුහුදු තීරය පමණක් නොව මුලූ දිවයිනම ආවරණය කළ හැකි ගුවන් නිරීක්ෂණ තාක්ෂණ ක‍්‍රම භාවිත කල යුතු බවයි ඔහු මෙහිදී සඳහන් කළේ."}
{"title":"මංගලගේ නිවස ඉදිරිපිට විරෝධතාවකට සැරසේ","authors":["දිල්ශාන් තුෂාර "],"date":{"year":"2019","month":"05","date":"19"},"views":"5479","content":"අමාත්‍ය මංගල සමරවීර ඉකුත්දා කළ ප‍්‍රකාශයට එරෙහිව විරෝධතාවක් පැවැත්වීමට සැලසුම් කර තිබෙන බව එක්සත් ජාතික පක්ෂ පානදුර පරත්ත බටහිර සංවිධායක රෝහිත ජයතිලක පවසනවා.,,අමාත්‍ය මංගල සමරවීරගේ නිවස පිහිටි පානදුර කෙසෙල්වත්ත ගොරකාන ප‍්‍රදේශයේ මෙම විරෝධතාව පැවැත්වීමට සැලසුම් කර ඇති බවයි මෙහිදී ප‍්‍රකාශ කෙරුණේ.,,,,මේ අතර මංගල සමරවීර ඉකුත්දා කළ ප්‍රකාශයට විරෝධය පල කරමින් තමන්ද විරෝධතාවක් සංවිධාන කරන බවයි පුජ්‍ය මැදවියන්ගොඩ සුමන කිත්ති හිමියන් පැවසුවේ."}
{"title":"වෙබ් අඩවි කිහිපයකට සයිබර් ප්‍රහාරයක්","authors":["දිනුක් හේවාවිතාරණ"],"date":{"year":"2019","month":"05","date":"19"},"views":"3215","content":"කුවේට් තානාපති කාර්යාලයේ ඇතුළු තවත් වෙඩ් අඩවි කිහිපයකට සයිබර් ප්‍රහාරයක් එල්ල වී ඇති බව ශ්‍රී ලංකා පරිගණක හදිසි ප්‍රතිචාර සංසදය සඳහන් කරනවා.,,මෙරට හරහා ක්‍රියාත්මක වෙන වෙබ් අඩවි 10කට පමණ මෙම සයිබර් ප්‍රහාරය එල්ල වී ඇති බවයි වැඩි දුරටත් වාර්තා වුණේ.,,මෙය කුමණ ආකාරයේ සයිබර් ප්‍රහාරයක්ද යන්න පිළිබඳව මෙතෙක් අනාවරණය කරගෙන නොමැති අතර ප්‍රහාරයට ලක්වූ වෙබ් අඩවි නැවත යතාතත්ත්වයට පත් කිරීම සඳහා අදාළ අංශ කටයුතු කරමින් සිටින බවද වාර්තා වුණා."}
{"title":"\"රටම එකම වෙසක් කලාපයක්\"","authors":["දිල්ෂාන් තුෂාර"],"date":{"year":"2019","month":"05","date":"19"},"views":"1607","content":"රට තුළ පවතින තත්ත්වය හමුවේ අන් කවරදාකටත් වඩා උවමනාවෙන් මෙවර වෙසක් උත්සවය සැමරීමට ජනතාව එක්වීම පිළිබඳ කාගෙත් පැසසුමට ලක්ව තිබෙනවා.,,බොහෝ දෙනා පවසන්නේ මෙවර නොමැති වුයේ වෙසක් සමය වෙනුවෙන් සිදු කෙරෙන ව්‍යාපාර මිසක් වෙසක් අසිරිය නොවන බවයි.,,වෙසක් තෙමගුල වෙනුවෙන් නෙත් නිවුස් ගෙන එන විශේෂාංග මාලාවේ තවත් අදියරක් පහතින් දැක්වෙයි."}
{"title":"පළමු තරගය අතහැර දැමේ - දෙවන තරගයට සූදානම් වෙයි","authors":["කසුන් කැළුම්"],"date":{"year":"2019","month":"05","date":"19"},"views":"1593","content":"සංචාරක ශ‍්‍රී ලංකා කණ්ඩායම සහ ස්කොට්ලන්තය අතර පළමු එක්දින තරගය වර්ෂාව හේතුවෙන් ඊයේ (18) අතහැර දැමුනා.,,එඩින්බරෝහි මෙම තරගය පැවැත්වීම සඳහා කි‍්‍රඩාංගණයේ සේවකයන් දැඩි උත්සාහයක නිරත වුවද දිගින් දිගටම ඇද හැලූනු වර්ෂාව හේතුවෙන් එය ව්‍යර්ත වුණා.,,අවස්ථා කිහිපයකදී විනිසුරුවන් පිටිය පරීක්ෂා කළ අතර එහිදී ඔවුන් පැවසුවේ මෙම තරගයේ එක් ඉනිමක් පන්දුවාර 20කට සීමා කිරීමට සිදුවන බවයි.,,කෙසේ වෙතත් තරගයට වර්ෂාවෙන් දිගින් දිගටම බාධා එල්ලවීම නිසා තරගය අතහැර දැමීමට මෙහිදී තීරණය කෙරුණා. ශී‍්‍ර ලංකා ස්කොට්ලන්ත දෙවන එක්දින කි‍්‍රකට් තරගය අනිද්දා (21) පැවැත්වීමට නියමිතයි."}
{"title":"මදූෂ්ගේ තවත් ගෝලයෙක් කොටු - සැකකරු උපාධිදාරියෙක්","authors":["හේමන්ත කහවලගේ"],"date":{"year":"2019","month":"05","date":"19"},"views":"2938","content":"සංවිධානාත්මක අපරාධකරුවෙකු වන මාකදූරේ මදූෂ්ගේ තවත් ගෝලයෙකු ගම්පොළ ප‍්‍රදේශයේදී අත්අඩංගුවට ගෙන තිබෙනවා.,,මෙම සැකකරු මීට පෙර මීනී මැරුම්, මංකොල්ලකෑම් සහ මුදල් වංචා රැසක් සම්බන්ධයෙන් චෝදනා ලැබු අයෙකු බවයි පොලීසිය පැවසුවේ.,,ඉකුත් 14 වැනිදා පැල්මඩුල්ල මැණික් ව්‍යාපාරිකයෙකුට තර්ජනය කරමින් රුපියල් ලක්ෂ 50ක කප්පමක්ද මොහු ඉල්ලා තිබෙනවා. ඒ මාකදුරේ මදූෂ්ට ඇප ලබා ගැනීම සඳහා මුදල් අවශ්‍ය බව පවසමින්.,,පසුව එම මැණික් ව්‍යාපාරිකයාගේ ඉල්ලීම මත රුපියල් ලක්ෂ 05ක මුදලක් කප්පම් වශයෙන් ලබා ගැනීමට මෙම සැකකරු එකඟ වී තිබෙනවා. ප‍්‍රථමයෙන් සිය ගිණුමට රුපියල් පනස් දහසක මුදලක් බැර කරන ලෙසයි සැකකරු මැණික් ව්‍යාපාරිකයාට ප‍්‍රකාශ කර ඇත්තේ. මේ පිළිබඳව පොලිසියට කළ පැමිණිල්ලක් අනුව සැකකරු අත්අඩංගුවට ගැනීම සඳහා කහවත්ත පොලිසියේ විශේෂ විමර්ෂණ ඒකකය මෙහෙයුමක් ආරම්භ කලා.,,ඒ අනුව සැකකරු පෞද්ගලික බැංකුවකින් මුදල් ලබා ගත් අවස්ථාවේ අත්අඩංගුවට ගත් බවයි පොලිසිය පැවසුවේ.,,මෙලෙස අත්අඩංගුවට ගත්තේ යක්කල ප‍්‍රදේශයේ පදිංචි 45 හැවිරිදි උපාධිදාරියෙක්. සැකකරු පැල්මඩුල්ල මහේස්ත‍්‍රාත් අධිකරණයට ඉදිරිපත් කිරීමෙන් පසු ලබන 28 දක්වා රක්ෂිත බන්ධනාගාර ගත කෙරුණා."}
{"title":"මනස වෙනස් කිරීමේ වගකීම මුස්ලිම් සමාජයද ගත යුතු බව හිටපු ගුවන් හමුදාපතිවරයෙක් කියයි","authors":["සජිත් තිලකරත්න"],"date":{"year":"2019","month":"05","date":"19"},"views":"2288","content":"ජාතික තවුහිද් ජමාත් සංවිධාන වැනි අන්තවාදී සංවිධානවලට එක්ව අන්තවාදී මතවලට යොමු වූ පුද්ගලයින්ගේ මනස වෙනස් කිරීමට මුස්ලිම් ප‍්‍රජාවද පෙරමුණ ගතයුතු බව හිටපු ගුවන් හමුදාපති එයාර් චීෆ් මාර්ෂල් රොෂාන් ගුණතිලක පවසනවා.,,බුද්ධි අංශ ශක්තිමත් කරමින් මෙම අන්තවාදී සංවිධානයේ වර්ධනයක් තිබේද යන්න සැලසුම් සහගතව නීරීක්ෂණය කළ යුතු බවයි ඔහු සඳහන් කළේ. ,,,,පවතින තත්ත්වය හමුවේ එවකට තිබූ ආරක්ෂක විධිවිධාන රටතුළ යළි කි‍්‍රයාත්මක කළ යුතු බවයි හිටපු නාවික හමුදාපති අද්මිරාල් ජයන්ත පෙරේරා ද පැවසුවේ."}
{"title":"\"අද රට ගැන හිතනකොට දුක දැනෙනවා\"","authors":["සජිත් තිලකරත්න"],"date":{"year":"2019","month":"05","date":"19"},"views":"2142","content":"දිවි කැප කරමින් රණවිරුවන් රටට උදාකර දුන් නිදහස වර්තමානයේ යළි ගිලිහීම පිළිබඳ කණගාටුවක් ඇති වන බව හිටපු යුද හමුදාපති ජෙනරාල් දයා රත්නායක පවසනවා.,,අභීත රණවිරුවන් සමරන අද (19) දිනයේදී නෙත් නිවුස් වෙත අදහස් දක්වමින් ඔහු මේ බව සඳහන් කළා.,,එහිදී \"වසර 10 අවසානය ගැන හිතනකොට දුක හිතෙනවා... අද අපේ රටේ ජාතික ආරක්ෂාවත් බොහොම පහළ තත්ත්වයක තියෙන්නේ.\" යනුවෙන් ද සඳහන් කළා."}
{"title":"ජාතික රණවිරු සැමරුම් උත්සවය අද පස්වරුවේ","authors":["කසුන් කැළුම්"],"date":{"year":"2019","month":"05","date":"19"},"views":"1468","content":"මානුෂීය මෙහෙයුමේදී දිවි කැප කළ අභීත රණවිරුවන් සිහිපත් කෙරෙන ජාතික රණවිරු සැමරුම් උත්සවය පාර්ලිමේන්තු කී‍්‍රඩාංගණයේ පිහිටි රණවිරු ස්මාරකය අභියසදී අද (19) පස්වරුවේ පැවැත්වෙනවා.,,ඒ ජනාධිපති මෛත‍්‍රීපාල සිරිසේන මහතා සහ අග‍්‍රාමාත්‍ය රනිල් වික‍්‍රමසිංහ මහතාගේ ප‍්‍රධානත්වයෙන්.,,මියගිය රණවිරුවන්ගේ ඥාතීන් ද එම අවස්ථාවට එක්වීමට නියමිතයි.,,මෙවර ජාතික රණවිරු සැමරුම නම් කර ඇත්තේ දස වර්ෂාභිෂේක සැමරුම ලෙසයි.,,දිවි කැප කළ රණවිරුවන් සිහිකරීම රජයේ මෙන්ම පෞද්ගලික ආයතනවල සහ සියළු නිවෙස්වල සාමයේ පහනක් දල්වා ඔවුන් සිහිපත්කරණ ලෙයසි ආරක්ෂක අමාත්‍යංශය ඉල්ලීමක් කළේ.,,ජාතික රණවිරු සැමරුමට සමගාමීව දිවයිනේ පළාත් 09යම ආවරණය වන පරිදි අද දිනයේ රණවිරු සැමරුම් සංවිධාන කර තිබෙනවා."}
{"title":"ඥාණසාර හිමිව හමුවෙන්න ජනපති යයි","authors":["නිශාන් ද සිල්වා","දිල්ශාන් තුෂාර"],"date":{"year":"2019","month":"05","date":"19"},"views":"9780","content":"ජනාධිපති මෛත‍්‍රීපාල සිරිසේන මහතා, සිර දඩුවම් නියමව සිටින බොදුබල සේනා සංවිධානයේ මහ ලේකම් පූජ්‍ය ගලගොඩඅත්තේ ඥාණසාර හිමියන් හමු වී තිබෙනවා.,,බන්ධනාගාර රෝහලේදී මෙම හමුව සිදුව ඇති බවයි වාර්තා වෙන්නේ.,,ජනපති පොදු සමාව යටතේ සිරකරුවන් 762 දෙනෙකුට නිදහස ලබාදීම වෙනුවෙන් ඊයේ (18) පැවති උත්සවයෙන් අනතුරුව ජනාධිපතිවරයා උන්වහන්සේ හමු වූ බවයි පාර්ලිමේන්තු මන්ත‍්‍රී විජයපාල හෙට්ටිආරච්චි නෙත් නිවුස් වෙත පැවසුවේ.  ,,එහිදී \"අධිකරණ හා බන්ධනාගාර ප්‍රතිසංස්කරණ අමාත්‍යාංශයේ අධීක්ෂණ මන්ත්‍රිවරයෙක් හැටියට අපිටත් වගකීමක් තියෙනවා...මේ සම්බන්ධයෙන් අපි කටයුතු කරනවා. ඉදිරියේදී යම්කිසි ක්‍රියාමාර්ගයක් ලැබෙයි කියලා විශ්වාසයක් තියෙනවා.\" යනුවෙන් ද සඳහන් කළා.,,කලහාකාරී සිද්ධීන් ඇති නොවීමට වගබලා ගන්නා බවට ලබා දෙන සහතිකයක් මත පමණක් ගලගොඩඅත්තේ ඥාණසාර හිමියන් නිදහස් කළ යුතු බවයි මන්තී‍්‍රවරයා වැඩිදුරටත් සඳහන් කළේ."}
{"title":"රන්ජන්ට එරෙහිව දයාසිරි නඩු මඟට","authors":["කසුන් කැළුම්"],"date":{"year":"2019","month":"05","date":"18"},"views":"2116","content":"රාජ්‍ය අමාත්‍ය රන්ජන් රාමනායක තමන්ට කළ අපහාසයට එරෙහිව නීතිමය පියවර ගන්නා බව ශ්‍රී ලංකා නිදහස් පක්ෂයේ මහ ලේකම්, පාර්ලිමේන්තු මන්ත්‍රී දයාසිරි ජයසේකර පවසනවා.,,කුලියාපිටිය ප්‍රදේශයේ ඉකුත්දා ඇති වූ සිදුවීම් සම්බන්ධයෙන් කොළඹ දිසාව භාර නියෝජ්‍ය පොලිස්පති කාර්යාලය වෙත ප්‍රකාශයක් ලබා දීමෙන් පසු මාධ්‍ය වෙත අදහස් දක්වමින් ඔහු මේ බව ප්‍රකාශ කළා."}
{"title":"ජනාධිපතිවරණයට තරග කරන බව ගෝඨාභය යළි තහවුරු කරයි","authors":["කසුන් කැළුම්"],"date":{"year":"2019","month":"05","date":"18"},"views":"2022","content":"ඉදිරි ජනාධිපතිවරණයට තමන් අනිවාර්යයෙන්ම ඉදිරිපත් වන බව හිටපු ආරක්ෂක ලේකම් ගෝඨාභය රාජපක්ෂ යළි ප්‍රකාශ කර තිබෙනවා. ඒ, අල්ජසීරා රූපවාහිනිය සමඟ සාකච්ඡාවකට එක්වෙමින්. තමන් ජනාධිපතිවරණයට ඉදිරිපත් වීම සඳහා තීරණය කළේ බොහෝ කලකට පෙරයි හිටපු ආරක්ෂක ලේකම්වරයා මෙහිදී සඳහන් කර ඇත්තේ. ,,රටේ මතුව ඇති ආරක්ෂක තත්වයත් සමඟ තමන්ට ජනාධිපතිවරණයට තරග වැදීමට අවස්ථාවක් උදාවී ඇත්දැයි  අල්ජසීරා රූපවාහිනිය මෙහිදී ඔහුගෙන් විමසා තිබෙනවා. එහිදී අදහස් දක්වමින් හිටපු ආරක්ෂක ලේකම්වරයා සඳහන් කර ඇත්තේ මැතිවරණය නොව රට සහ ජාතියට සිදුවන විනාශය පිළිබඳ තමන් අවධානය යොමු කරන බවයි."}
{"title":"යුද්ධයෙන් මියගිය දමිල ජනතාවට සාධාරණයක් ඉටුවිය යුතුයි - උතුරේ හිටපු මහ ඇමති  (PHOTOS)","authors":["මාධව කුලසූරිය -වවුනියාව "],"date":{"year":"2019","month":"05","date":"18"},"views":"1933","content":"යුද්ධයෙන් මියගිය දෙමළ ජනතාවට සාධාරණය ඉටු විය යුතු බව උතුරු පළාත් හිටපු ප්‍රධාන අමාත්‍ය සී වී විග්නේෂ්වරන් පවසනවා. යුද්ධයෙන් මියගිය දෙමළ ජනතාව සිහි කිරීමේ 10වන සැමරුම් උත්සවය අමතමින් ඔහු මේ බව සදහන් කළා. විවිධ අපරාධ සම්බන්ධයෙන් රජය සාධාරණ පරීක්ෂණයක් සිදු කළ යුතු බවයි ඔහු මෙහිදී කියා සිටියේ. ,,මුලතිව් වෙල්ලමුල්ලිවයික්කාල් වෙරළ තීරයේ පැවති මෙම සැමරුම් උත්සවයට යුද්ධයෙන් මියගිය පුද්ගලයින්ගේ ඥාතීන්, ආගමික නායකයින් සහ සිවිල් සංවිධාන නියෝජිතයින් ද එක්ව සිටියා. සැමරුම් උත්සවය අමතමින් හිටපු උතුරු පළාත් සභා මන්ත්‍රී එම් කේ ශිවාජිලිංගම් පැවසුවේ යුද්ධයෙන් මියගිය දෙමළ ජනතාවගේ ආත්මයට ශාන්තිය පතා මෙම සැමරුම් උත්සවය සංවිධාන කළ බවයි. ,,පවතින ආරක්ෂක තත්වය හමුවේ වෙල්ලමුල්ලිවයික්කාල් වෙරළ තීරයේ පැවති මෙම සැමරුමට ද දැඩි පොලිස් ආරක්ෂාවක් යොදා තිබුණා."}
{"title":"වෙසක් පොහෝ දිනයේ සීගිරිය නරඹන්න විශාල පිරිසක් (PHOTOS / VIDEOS)","authors":["කාංචන කුමාර ආරියදාස - දඹුල්ල "],"date":{"year":"2019","month":"05","date":"18"},"views":"2034","content":"සීගිරිය නැරඹීම සඳහා ඉකුත් සති කිහිපයේ දෙස් විදෙස් සංචාරකයින්ගේ විශාල අඩුවක් දක්නට ලැබුණද අද දිනයේ දේශීය සංචාරකයින් රැසක් සීගිරිය නැරඹීමට පැමිණ තිබෙනවා. මධ්‍යම සංස්කෘතික අරමුදල පැවසුවේ අද (18) දහවල් වනවිට දේශීය සංචාරකයින් 2,000ක් පමණ සීගිරිය නැරඹීමට පැමිණි බවයි.,,සීගිරිය නැරඹීමට පැමිණෙන දෙස් විදෙස් සංචාරකයින් වෙනුවෙන් මධ්‍යම සංස්කෘතික අරමුදල සහ සීගිරි ව්‍යාපෘති කාර්යාලය මඟින් ඔසුපැන් දන්සැලක්ද සංවිධාන කර තිබුණා. අද සිට ලබන 20වනදා දක්වා සීගිරිය නොමිලේ නැරඹීමට ද දේශීය සංචාරකයින්ට අවස්ථා සලසා දී තිබෙනවා."}
{"title":"ශ්‍රී ලංකා - ස්කොට්ලන්ත පළමු එක්දින ගැටුමට වර්ෂාවෙන් බාධා","authors":["කසුන් කැළුම් "],"date":{"year":"2019","month":"05","date":"18"},"views":"4306","content":"සංචාරක ශ්‍රී ලංකා කණ්ඩායම සහ ස්කොට්ලන්තය අතර පැවැත්වෙන පළමු එක්දින ක්‍රිකට් තරගයට වර්ෂාවෙන් බාධා එල්ල වී තිබෙනවා. මේ හේතුවෙන් තරගයේ ආරම්භය ප්‍රමාද වන බවයි වාර්තා වන්නේ.,,ශ්‍රී ලංකා වේලාවෙන් පස්වරු 03.30ට එම තරගය ආරම්භ කිරීමට නියමිතව තිබුණා. තරගය පැවැත්වෙන එඩින්බරෝහි ග්රේන්ජ් පිටිය අවට ප්‍රදේශයට තවදුරටත් වර්ෂාව පවතින බවයි වාර්තා වන්නේ."}
{"title":"මුල්ලිවයික්කාල් සැමරුම වෙනුවෙන් විශේෂ ආරක්‍ෂාවක් (PHOTOS)","authors":["මාධව කුලසූරිය -වවුනියාව"],"date":{"year":"2019","month":"05","date":"18"},"views":"1937","content":"යුද්ධයෙන් මියගිය දෙමළ ජනතාව සිහි කරන සැමරුමක් මුලතිව්, මුල්ලිවයික්කාල් වෙරළ තීරයේදී අද පැවැත්වුණා. ඒ, විශේෂ පොලිස් ආරක්‍ෂාවක් මධ්‍යයේයි.,,පවතින ආරක්‍ෂක තත්ත්වයන් හේතුකොට ගෙන එම සැමරුම සදහා විශේෂ ආරක්‍ෂාවක් යොදවා තිබූ බවයි ආරක්‍ෂක අංශ පැවසුවේ. දෙමළ ජාතික සන්ධානයේ නියෝජිතයන්, සිවිල් සංවිධාන නියෝජිතයන් ඇතුළු පිරිසක් එම වැඩසටහනට එක්ව සිටි බව නෙත් නිවුස් වාර්තාකරු සදහන් කළා."}
{"title":"මෙල්බර්න් නුවරත් වෙසක් කලාපයක්","authors":["ඩිල්ෂාන් මඩවල","ලහිරු කපුගේ"],"date":{"year":"2019","month":"05","date":"18"},"views":"2","content":"ඕස්ටේ‍්‍රලියාවේ අධ්‍යාපනය ලබන ශී‍්‍ර ලාංකික සිසුන් සම්බුදු තෙමඟුල සමරමින් වෙසක් කලාපයක් නිර්මාණය කර තිබෙනවා. ඒ, මෙල්බර්න් නුවර, ඈෂ්වුඞ්හිදීයි. ,,මෙම වෙසක් කලාපය මෙවර සංවිධානය කෙරෙන්නේ දෙවන වරටයි. වෙසක් පහන් කූඩු ඇතුළු සැරසිලි මෙන්ම දන්සැලක්ද ඒ යටතේ සංවිධාන කර තිබෙනවා. ,,ලන්ඩනය, මැදපෙරදිග සහ දකුණු කොරියාවේ වෙසෙන ශී‍්‍ර ලාංකිකයන්ද සම්බුදු තෙමඟුල සමරමින් විශේෂ ආගමික වැඩසටහන් සංවිධාන කර තිබෙනවා."}
{"title":"ප්‍රතිපත්ති පූජාවට මුල් තැන දෙමින් රට පුරා වෙසක් සැමරේ","authors":["හේරත් ඒකනායක","උපාලි ආනන්ද"," සැම්සන් පේ‍්‍රමසිරි","ලහිරු කපුගේ"],"date":{"year":"2019","month":"05","date":"18"},"views":"1383","content":"ප‍්‍රතිපත්ති පූජාවන්ට මුල්තැන දෙමින් දිවයින පුරා වෙහෙර විහාරස්ථානවලදී සම්බුදු තෙමඟුල සැමරෙනවා.  බොහෝ ප‍්‍රදේශවල වෙසක් උත්සව සැමරුම් සදහා කිතුණු, ඉස්ලාම් සහ හින්දු ජාතිකයන්ද එක්ව සිටීම විශේෂත්වයක්. ,,මහනුවර දිස්ති‍්‍රක්කයේ වෙසක් සැමරුම් පිළිබද තොරතුරු නෙත් නිවුස් වාර්තාකරු හේරත් ඒකනායක ගෙන්.,,,,ජයශී‍්‍ර මහා බෝ සමිදුන් ඇතුළු අටමස්ථානවල පැවැත්වෙන පිංකම් සදහා ද සැදැහැවතුන් එක්ව සිටින බව නෙත් නිවුස් වාර්තාකරු උපාලි ආනන්ද පැවසුවා.,,,,කළුතර දිස්ති‍්‍රක්කයේ වෙසක් සැමරුම් පිළිබද තොරතුරු නෙත් නිවුස් වාර්තාකරු සැම්සන් පේ‍්‍රමසිරිගෙන්."}
{"title":"‘‘දන්සැල් ගිහින් දෙමු’’  නැවුම් සංකල්පයකින් නෙත් එෆ්. එම් වෙසක් සමරයි","authors":["සමන්ත කුමාර","ලහිරු කපුගේ"," සමීර වීරකෝන්"],"date":{"year":"2019","month":"05","date":"18"},"views":"1590","content":"පාස්කු ඉරිදා ප‍්‍රහාරයෙන් පසු රට තුළ ඇති වූ තත්ත්වයන් සමග සිය දෛනික කටයුතු සිදුකර ගැනීමට නොහැකිව පීඩාවට පත්ව සිටි ජනතාවට සහන සැලසීමේ අරමුණින් ‘‘දන්සැල් ගිහින් දෙමු ’’ යන තේමාව යටතේ නෙත් එෆ් එම් රේඩියෝව සංවිධාන කළ වැඩසටහන ඊයේ (17) කි‍්‍රයාත්මක කෙරුණා.,,ඒ සදහා නෙත් එෆ් එම් ශ‍්‍රාවකයන්ගෙන් ඉහළ දායකත්වයක් හිමි වුණා. අසරණ වූ පවුල් වෙනුවෙන් වියළි ආහාර ද්‍රව්‍ය ඇතුළු ආධාර ලබාදීමයි මේ යටතේ සිදු කෙරුණේ.  ,,මේ අතර වෙසක් පුර පසළොස්වක පෝදා නෙත් එෆ් එම් රේඩියෝවේ ශ්වේත පූජා වැඩසටහන බණ්ඩාරවෙල ශී‍්‍ර පුෂ්පාරාම මහා විහාරස්ථානයේදී අද දවස පුරා පැවැත්වෙනවා. පෙරවරු 6 ට උවැසි උවැසියන් අටසිල් සමාදන් කරවීමෙන් එම පිංකම් මාලාව ආරම්භ කෙරුණා. ධර්ම දේශණා, සම්බුද්ධ පූජා, ආශිර්වාද පූජා ඇතුළු පිංකම් රාශියක් අද දිනය පුරා එම විහාරස්ථානයේදී පැවැත්වීමට නියමිතයි."}
{"title":"ප්‍රකාශයක් ලබාදීමට කොළඹ දිසාව භාර නියෝජ්‍ය පොලිස්පති කාර්යාලයට පැමිණි මන්ත්‍රී දයාසිරි පිටව යයි","authors":["හේමන්ත කහවලගේ ","කසුන් කැළුම් "," ලහිරු කපුගේ "],"date":{"year":"2019","month":"05","date":"18"},"views":"1998","content":"කුලියාපිටිය ප්‍රදේශයේ ඉකුත්දා ඇති වූ සිද්ධීන් සම්බන්ධයෙන් ප්‍රකාශයක් ලබාදීමට කොළඹ දිසාව භාර නියෝජ්‍ය පොලිස්පති කාර්යාලය වෙත පැමිණි ශ්‍රී ලංකා නිදහස් පක්ෂයේ මහ ලේකම්, පාර්ලිමේන්තු මන්ත්‍රී දයාසිරි ජයසේකර අද (18) පස්වරුවේ ඉන් පිටව ගියා.,,පැය 03කට අධික කාලයක් මෙහිදී ඔහුගෙන් ප්‍රශ්න කර තිබෙනවා. ප්‍රකාශයක් ලබාදීමට දයාසිරි ජයසේකර මන්ත්‍රීවරයා කොළඹ දිසාව භාර නියෝජ්‍ය පොලිස්පති කාර්යාලය වෙත පැමිණියේ අද පෙරවරුවේයි. ,,ප්‍රකාශය ලබාදීමෙන් අනතුරුව පිටතට පැමිණි මන්ත්‍රීවරයා මාධ්‍ය වෙත මෙලෙස කරුණු දැක්වූවා. ,,,,...........................................................,,කුලියාපිටිය සිදුවීම් සම්බන්ධයෙන් දයාසිරිගෙන් පොලීසියට ප්‍රකාශයක්,,(18-05-2019 12:28),,කුලියාපිටිය ප‍්‍රදේශයේ ඉකුත්දා ඇති වූ සිද්ධීන් සම්බන්ධයෙන් ශී‍්‍ර ලංකා නිදහස් පක්‍ෂයේ මහලේකම් පාර්ලිමේන්තු මන්තී‍්‍ර දයාසිරි ජයසේකර මේ වනවිට පොලීසියට ප‍්‍රකාශයක් ලබාදෙමින් සිටිනවා. ඒ කොළඹ දිසාව භාර නියෝජ්‍ය පොලිස්පති කාර්යාලයේදීයි. ,,මන්තී‍්‍රවරයා එම ප‍්‍රකාශය ලබාදීම සදහා අද පෙරවරුවේ කොළඹ දිසාව භාර නියෝජ්‍ය පොලිස්පති කාර්යාලය වෙත පැමිණියා."}
{"title":"සම්බුදු තෙමඟුල වෙනුවෙන් කතෝලික දේවස්ථානත් සැරසේ","authors":["සමන්ත කුමාර"," ඩබ්ලිව් ඒ පියතිලක"," ලහිරු කපුගේ"," නිශාන් ද සිල්වා"],"date":{"year":"2019","month":"05","date":"18"},"views":"3306","content":"සම්බුදු තෙමඟුල වෙනුවෙන් කතෝලික දේවස්ථාන රැසක් සරසා තිබෙනවා. ඇතැම් දේවස්ථානවල සැරසිලි සදහා යොදාගෙන ඇති වෙසක් පහන් කූඩු නිර්මාණය කර ඇත්තේ ධර්ම චක‍්‍රය සහ කුරුසය පිළිඹුවන පරිදියි. ,,හිගුරක්ගොඩ කි‍්‍රස්තු රජාණන්ගේ දේවස්ථානය එළෙස සරසා ඇති ස්ථානයක්. මේ, ඒ පිළිබද අදහස් දැක්වූ ජූඞ් සපරමාදු පියතුමා."}
{"title":"මඩකලපුව ශරියා විශ්ව විද්‍යාලය පිළිබඳ වාර්තාව ජුනි මස පාර්ලිමේන්තුවට","authors":["සමන්ත කුමාර","ලහිරු කපුගේ"],"date":{"year":"2019","month":"05","date":"18"},"views":"1236","content":"මඩකලපුව, පූනානි ප‍්‍රදේශයේ ඉදිකර ඇති පෞද්ගලික විශ්ව විද්‍යාලය සම්බන්ධයෙන් පාර්ලිමේන්තුවේ උසස් අධ්‍යාපන ආංශික අධීක්‍ෂණ කාරක සභාව සකස් කළ වාර්තාව ජූනි මස පළමු සතියේදී පාර්ලිමේන්තුවට ඉදිරිපත් කරන බව එම කාරක සභාවේ සභාපති පාර්ලිමේන්තු මන්තී‍්‍ර මහාචාර්ය ආශූ මාරසිංහ පවසනවා. ,,නෙත් නිවුස් කළ කරුණු විමසීමකදි මන්තී‍්‍රවරයා මේ බව කියාසිටියා.,,,,මෙම විශ්ව විද්‍යාලය රජයට පවරාගත නොහැකි බව නැගෙනහිර පළාත් ආණ්ඩුකාර එම්. එල්. ඒ. එම් හිස්බුල්ලා ඊයේ ප‍්‍රකාශ කළා. ඒ සම්බන්ධයෙන්ද නෙත් නිවුස් පාර්ලිමේන්තු මන්තී‍්‍ර මහාචාර්ය ආශු මාරසිංහගෙන් විමසීමක් කළා."}
{"title":"මානුෂීය මෙහෙයුම අවසන් කර වසර 10යි - මවුබිම වෙනුවෙන් කැපවූ රණවිරුවෙකු ගැන සංවේදී කතාවක් හෙළිවේ","authors":["ලහිරු කපුගේ"],"date":{"year":"2019","month":"05","date":"18"},"views":"2860","content":"මානුෂීය කරුණු සලකා සිය දිවි දෙවනි කොට කි‍්‍රයා කළ විශිෂ්ඨ රණවිරුවෙකු පිළිබද ඊයේ රාතී‍්‍රයේ ප‍්‍රචාරය වූ නෙත් එෆ් එම් සජීවිත වැඩසටහනේදී කරුණු අනාවරණ කෙරුණා. ,,මේ, එම වැඩසටහනට එක් වූ රියර් අද්මිරාල් ආචාර්ය සරත් වීරසේකර."}
{"title":"රට පුරා අන්‍ය ආගමික ජනතාවද වෙසක් සැමරුමට එක්වේ","authors":["ටී කේ මහින්ද"," රංජිත් රාජපක්‍ෂ"," ජූඞ් සමන්ත"," ලහිරු කපුගේ "," සමන්ත කුමාර"],"date":{"year":"2019","month":"05","date":"18"},"views":"1990","content":"සම්බුදු තෙමඟුල සමරමින් සංවිධාන කෙරෙන පිංකම් සදහා රටපුරා විවිධ ප‍්‍රදේශවල ජීවත් වන කිතුණු, ඉස්ලාම් සහ හින්දු ජනතාවද එක්ව සිටිනවා. නගර රාශියක් සැරසීමද සියළු ආගම් නියෝජනය කරන ජනතාව එක්ව සිදු කිරීම විශේෂත්වයක්. ,,මේ, මාතර දිස්ති‍්‍රක්කයේ තොරතුරු සොයා බැලූ නෙත් නිවුස් වාර්තාකරු ටී කේ මහින්ද,,,,,වතුකරයේ ජනතාවද ජාති, ආගම් භේදයකින් තොරව සම්බුදු තෙමඟුල සැමරීමට එක්ව සිටින බවයි හැටන් නෙත් නිවුස් වාර්තාකරු රංජිත් රාජපක්‍ෂ පැවසුවේ.,,,,පුත්තලම දිස්ති‍්‍රක්කයේ වෙසක් සැමරුම් පිළිබද තොරතුරු සොයා බැලූවා නෙත් නිවුස් වාර්තාකරු ජූඞ් සමන්ත,"}
{"title":"ප්‍රතිත්‍රස්ත පනත හකුළා දැමීමට සජිත් සමග තවත් එජාප මන්ත්‍රීන් එක්වන ලකුණු","authors":["සමන්ත කුමාර","ලහිරු කපුගේ"],"date":{"year":"2019","month":"05","date":"18"},"views":"3452","content":"ප‍්‍රතිත‍්‍රස්ත පනත ගෙනඒම අත්හිටුවා ත‍්‍රස්තවාදය වැළැක්වීමේ පනත ශක්තිමත් කළයුතු බවට අමාත්‍ය සජිත් පේ‍්‍රමදාස ඊයේ (17) සිදුකළ ප‍්‍රකාශයට තමන්ද එකඟ බව එක්සත් ජාතික පක්‍ෂ පාර්ලිමේන්තු මන්තී‍්‍ර තුෂාර ඉදුනිල් පවසනවා. ,,නෙත් නිවුස් කළ කරුණු විමසීමකදී මන්තී‍්‍රවරයා කියාසිටියේ පවත්නා තත්ත්වය යටතේ එය වඩාත් සුදුසු වන බවයි."}
{"title":"උතුම් තෙමඟුල සමරන වෙසක් පුර පොහොය අදයි - මෙවර වෙසක් සැමරුම වෙනස් වෙයි","authors":["සමන්ත කුමාර"," පවිත්‍රා මදුහර්ෂණි"],"date":{"year":"2019","month":"05","date":"18"},"views":"1578","content":"වෙසක් පුර පසළොස්වක පොහොය අදට යෙදී තිබෙනවා. සිද්ධාර්ථ කුමාරෝත්පත්තියත්, බෝසතාණන් වහන්සේ බුද්ධත්වයට පත්වීමත් සම්බුද්ධ පරිනිර්වාණයත් සිදු වූයේ අද වැනි වෙසක් පුර පසළොස්වක පොහොය දිනකයි.,,ශාසනික මෙන්ම ජාතික වශයෙන් වැදගත් තවත් සිදුවීම් ගණනාවක් අද වැනි වෙසක් පුර පසළොස්වක පොහෝ දිනක සිදුව තිබෙනවා. ඒ පිළිබද කරුණු දැක්වූ ශී‍්‍ර ලංකා රජරට විශ්ව විද්‍යාලයේ ජේ්‍යෂ්ඨ කථිකාචාර්ය, ආචාර්ය පූජ්‍ය ඔලගන්වත්තේ චන්ද්‍රසිරි ස්වාමීන් වහන්සේ.,,,,මේ අතර වෙනත් වර්ෂවලට වඩා වෙනස් පරිසරයක් තුළ මෙවර වෙසක් පොහොය සැමරීමට ශී‍්‍ර ලාංකිකයන්ට සිදුව තිබෙනවා. ,,ඒ පිළිබද නෙත් නිවුස් තබන සටහනක් පහතින්."}
{"title":"යුධ හමුදාවේ නිලධාරීන් 38 දෙනෙකුට උසස්වීම් ","authors":["දිනුක් හේවාවිතාරණ"],"date":{"year":"2019","month":"05","date":"18"},"views":"2618","content":"මැයි 19 වෙනිදාට යෙදෙන ජාතික රණවිරු දිනයට සමගාමීව ජනාධිපති මෛත්‍රිපාල සිරිසේන මහතා විසින් නිලධාරීන් 38 දෙනෙකුට උසස්වීම් ලබාදී ඇති බව යුධ හමුදාව නිවේදනය කර සිටිනවා. ආරක්ෂක අමාත්‍යාංශයේ හා යුධ හමුදාපතිවරයාගේ නිර්දේශය මත ජනාධිපතිවරයා විසින් මෙම උසස්වීම් ලබාදී ඇති බවයි වාර්තා වන්නේ.,,යුධ හමුදාවේ ස්වේච්ඡා බලසේනා මූලස්ථානයේ කර්නල්වරුන් දෙදෙනෙකු බ්‍රිගේඩියර් නිලයටත්, සහ ස්වේච්ඡා බලසේනා මූලස්ථානයේ ලුතිනන් කර්නල්වරුන් 7 දෙනෙකු කර්නල් නිලයට මෙන්ම නිත්‍ය බලසේනාවේ ලුතිනන් කර්නල්වරුන් 29 දෙනෙකු කර්නල් නිලයට උසස්කර ඇති බවයි යුධ හමුදා මූලස්ථානය නිවේදනය කර සිටින්නේ.,,ඒ අනුව, නිත්‍ය බලසේනාවේ ලුතිනන් කර්නල්වරුන් 29 දෙනා 2019 මාර්තු මස 27 වන දින සිට බලපැවැත්වෙන පරිදි කර්නල් නිලයට උසස් කර ඇත. එමෙන්ම ස්වේච්ඡා බලසේනා මූලස්ථානයේ බ්‍රිගේඩියර් නිලයට උසස්වීම් ලැබූ එක් කර්නල්වරයෙකු 2019 මාර්තු මස 21 වන දින සිට ද අනෙක් උසස්වීම් ලැබු කර්නල්වරයා 2019 අප්‍රේල් මස 21 වන දින සිට බලපැවැත්වෙන පරිදි බ්‍රිගේඩියර් නිලයට උසස් කර ඇත.,,එමෙන්ම ස්වේච්ඡා බලසේනා මූලස්ථානයේ ලුතිනන් කර්නල්වරුන් 7 දෙනා 2019 මාර්තු මස 21 වන දින සිට බලපැවැත්වෙන පරිදි කර්නල් නිලයට උසස් කර ඇත.,,එලෙස උසස්වීම් ලද යුධ හමුදා නිලධාරීන්ගේ සම්පුර්ණ ලැයිස්තුව පහතින් දැක්වේ:"}
{"title":" පුනානි සරසවිය රජයට පවරා ගන්න බැහැ - ආණ්ඩුකාර එම් ඒ එල් හිස්බුල්ලා කියයි ","authors":["සමන්ත කුමාර"],"date":{"year":"2019","month":"05","date":"17"},"views":"2885","content":"මඩකලපුව, පූනානි ප්‍රදේශයේ ඉදිකර ඇති පෞද්ගලික විශ්ව විද්‍යාලය රජයට පවරා ගත නොහැකි බව නැගෙනහිර පළාත් ආණ්ඩුකාර එම් ඒ එල් හිස්බුල්ලා පවසනවා. පාර්ලිමේන්තුවේ උසස් අධ්‍යාපන ආංශික අධීක්‍ෂණ කාරක සභාවේ නියෝජිතයින් අද (17) එම විශ්ව විද්‍යාලයේ නිරීක්‍ෂණ චාරිකාවකට පැමිණි අවස්ථාවේදී ඔහු මේ බව කියාසිටියා."}
{"title":"පාස්කු ඉරිදා ප්‍රහාරයෙන් මියගිය සහ තුවාල ලැබූවන්ට වන්දි ඉල්ලා පෙත්සමක්","authors":["දිනුක් හේවාවිතාරණ"],"date":{"year":"2019","month":"05","date":"17"},"views":"1396","content":"පාස්කු ඉරිදා සිදුවූ මරාගෙන මැරෙන බෝම්බ ප්‍රහාර වැළැක්වීමට බලධාරීන් කටයුතු නොකිරීම නිසා ජීවිත අහිමි වූ අය වෙනුවෙන් සහ තුවාල ලැබූ අය වෙනුවෙන් වන්දි ගෙවන ලෙස ඉල්ලා අද (17) ශ්‍රේෂ්ඨාධිකරණය හමුවේ මූලික අයිතිවාසිකම් පෙත්සමක් ගොණු කෙරුණා.,,එම පෙත්සම ගොණුකර ඇත්තේ රත්මලාන ප්‍රදේශයේ පදිංචි සුනිල් පෙරේරා නමැති අයෙකු විසින්. පෙත්සමේ වගඋත්තරකරුවන් ලෙස ජනාධිපතිවරයා, අගමැතිවරයා, පොලිස්පතිවරයා, වැඩබලන පොලිස්පතිවරයා, හිටපු ආරක්‍ෂක ලේකම්වරයා සහ වර්තමාන ආරක්‍ෂක ලේකම්වරයා ඇතුළු පිරිසක් නම් කර තිබෙනවා."}
{"title":"සමාජ මාධ්‍ය ජාල තහනම ඉවත් කෙරේ ","authors":["හේමන්ත කහවලගේ"],"date":{"year":"2019","month":"05","date":"17"},"views":"1966","content":"ෆේස්බුක්, වට්ස්ඇප්, වයිබර් ඇතුළු සමාජ මාධ්‍ය ජාල සදහා පනවා තිබූ තාවකාලික තහනම ඉවත් කර තිබෙනවා. නෙත් නිවුස් කළ විමසීමකදී විදුලි සංදේශ නියාමන කොමිෂන් සභාවේ අධ්‍යක්‍ෂ ජනරාල් ශ්‍යාමල් ජයතිලක ඒ බව තහවුරු කළා.,,සමාජ මාධ්‍ය ජාල සදහා රජය විසින් තාවකාලික තහනමක් පනවා තිබුණේ ඉකුත් දින කිහිපයේදී ප්‍රදේශ කිහිපයක ඇති වූ ගැටුම් සහ කලහකාරී සිද්ධීන් සමග වෛරී ප්‍රකාශ පැතිරයාම වැළැක්වීම සදහායි.,,මේ අතර සමාජ මාධ්‍ය ජාල ඔස්සේ ජාතීන් අතර අසමගිය ඇතිවන ආකාරයේ ප්‍රකාශයන් නිකුත් කරන සහ එම ප්‍රකාශ බෙදාහරින පුද්ගලයින්ට එරෙහිව නීතිය දැඩිව ක්‍රියාත්මක කරන බව පොලීසිය පවසනවා. ආරක්‍ෂක අමාත්‍යාංශයේ මාධ්‍ය කේන්‍ද්‍රයේ අද පැවති මාධ්‍ය හමුවකදි පොලිස් මාධ්‍ය ප්‍රකාශක පොලිස් අධිකාරී රුවන් ගුණසේකර මේ බව කියාසිටියා."}
{"title":"යුධ ජයග්‍රහණයේ සැමරුමක් ඩුබායි හිදී ","authors":["හේමන්ත  කහවලගේ"],"date":{"year":"2019","month":"05","date":"17"},"views":"1887","content":"යුද ජයග්‍රහණයේ දස වන සැමරුම වෙනුවෙන් සංවිධාන කෙරුණු විශේෂ උත්සවයක් ඩුබායිහිදි තවත් නොබෝ වේලාවකින් ආරම්භ වනවා. හිටපු යුද හමුදාපති ජෙනරාල් දයා රත්නායක සහ මහාචාර්ය රාජ් සෝමදේව විසින් එහි ප්‍රධාන දේශණ පැවැත්වීමට නියමිතයි. ඒ පිළිබද කරුණු දැක්වූ හිටපු යුද හමුදාපති ජෙනරාල් දයා රත්නායක.,,,,මහාචාර්ය රාජ් සෝමදේවද මෙම සැමරුම් උත්සවය සම්බන්ධයෙන් කරුණු දැක්වූවා."}
{"title":"ආරක්ෂක අංශ හරහා ආණ්ඩුව ගෞරවය ලබන්න හදනවා - ඒකාබද්ධ විපක්ෂය කියයි ","authors":["මහේෂ් චතුරංග "],"date":{"year":"2019","month":"05","date":"17"},"views":"1307","content":"ආරක්‍ෂක අංශවල දක්‍ෂතාව මත සිදුවන කටයුතුවල ගෞරවය තමන් වෙත ලබාගැනීමට ආණ්ඩුව උත්සාහ කරමින් සිටින බව ශ්‍රී ලංකා පොදුජන පෙරමුණ පවසනවා. බත්තරමුල්ල, නෙළුම් මාවතේ පිහිටි එම පක්‍ෂ කාර්යාලයේ පැවති මාධ්‍ය හමුවකදී පාර්ලිමේන්තු මන්ත්‍රී රෝහිත අබේගුණවර්ධන මේ බව කියාසිටියා. ,,\" මේ රටේ පොලිසියේ සහ ත්‍රිවිධ හමුදාවේ දක්ෂතාවය මතයි මේ සිද්ධියට සම්බන්ධ ත්‍රස්තවාදීන්, ඔවුන් සැඟවී සිටියි ස්ථාන, අවි ආයුධ සොයා ගැනීම් සිදුවන්නේ. එමෙන්ම මෙම ප්‍රහාරය සිදුවූ ආකාරය ගැන පවා හෙළි කර ගනු ලැබුවේ රණවිරුවන්ගේ තිබු දක්ෂකම් මතයි. ඒත් දැන් ආණ්ඩුව හදන්නේ මේ විමර්ශන වලදී හොයා ගන්නා කරුණු තමන්ගේ මෙහෙයවීම මත සිදුවූ බවට පෙන්වන්න. බෝම්බ පුපුරණ කොට දන්නේ නැහැ කිව්වා ආණ්ඩුවේ දෙබිඩි පිළිවෙල දැන් හැමෝටම පේනවා නේද\" මන්ත්‍රීවරයා මෙහිදී ප්‍රකාශ කර සිටියා.,,,,අමාත්‍ය රිෂාඞ් බදියුදීන්ට එරෙහිව ගෙන එන විශ්වාසභංග යෝජනාවට විපක්‍ෂ නායක මහින්ද රාජපක්‍ෂ මහතා අත්සන් නොතැබීම සම්බන්ධයෙන් මාධ්‍යවේදීන් මන්ත්‍රීවරයාගෙන් මෙහිදී විමසීමක් කළා."}
{"title":"ක්‍රිකට් ඉතිහාසයේ දැවැන්තම තෑගි මුදල මෙවර ලෝක කුසලන තරගාවලියේදී (PHOTOS)","authors":["දිනුක් හේවාවිතාරණ"],"date":{"year":"2019","month":"05","date":"17"},"views":"3503","content":"එංගලන්තයේදී ආරම්භ වීමට නියමිත මෙවර ලෝක කුසලාන තරගාවලිය ජයග්‍රහණය කරනු ලබන කණ්ඩායම සදහා අමෙරිකානු ඩොලර් මිලියන 04ක්  පිරිනමන බවට ජාත්‍යන්තර ක්‍රිකට් කවුන්සිලය අද (17) සදහන් කර සිටියි. මේ දක්වා ක්‍රිකට් තරගාවලියකදී පිරිනමනු ලබන විශාලතම තෑගි මුදල මෙවර ලෝක කුසලාන තරගාවලියේදී ලබා දීමට නියමිතව තිබෙනවා.,,ඒ අනුව අවසන් මහ තරගය ජයග්‍රහණය කරනු ලබන කණ්ඩායමට අමෙරිකානු ඩොලර් මිලියන 04ක් ද දෙවැනි ස්ථානය දිනා ගනු ලබන කණ්ඩායමට අමෙරිකානු ඩොලර් මිලියන 02ක් ද පිරිනැමීමට නියමිත බවයි ජාත්‍යන්තර ක්‍රිකට් කවුන්සිලය නිවේදනය කර සිටියේ.,,එමෙන්ම අවසන් පුර්ව වටයේ පැවැත්වෙන තරග දෙකේදී පරාජය වන කණ්ඩායම් දෙක සදහාද අමෙරිකානු ඩොලර් ලක්ෂ 08 ක් බැගින් ලබා දීමට නියමිතයි.,,පවත්වනු ලබන ලීග් වටයේ එක් තරගයක් ජයගනු ලබන පිලකට ඇමෙරිකානු ඩොලර් හතලිස් දහස බැගින් පිරිනැමීමට ICC ය තීරණය කර ඇති අතර පැවැත්වීමට නියමිත ලීග් වටයේ තරග සංඛ්‍යාව 45ක්. ඊට අමතරව ලීග් වටයේ තරග අවසානයේදී ඉහලින්ම සිටින කණ්ඩායම් 06 සදහා අමෙරිකානු ඩොලර් ලක්ෂය බැගින් පිරිනැමීමට තීරණය කර ඇත.,,ඒ අනුව මෙවර ලෝක කුසලාන තරගාවලියේදී කණ්ඩායම් සදහා පිරිනමනු ලබන මුළු තෑගි මුදල අමෙරිකානු ඩොලර් මිලියන 10ක් වන බවයි ජාත්‍යන්තර ක්‍රිකට් කවුන්සිලය සදහන් කරන්නේ."}
{"title":"තඹ කම්හලේ සේවකයාගේ විවාහයට ඉන්සාෆ් ලක්ෂ 02ක් දීලා : පොලිසිය අධිකරණයට දැනුම් දෙයි ","authors":["අධිකරණ වාර්තාකරු "],"date":{"year":"2019","month":"05","date":"17"},"views":"3695","content":"පසුගිය අප්‍රේල් 21 දින කොළඹ ප්‍රදේශයේ සිදු කළ බෝම්බ පිපිරීම් වලට සම්බන්ධ යැයි සැකපිට අත් අඩංගුවට ගත් වැල්ලම්පිටිය තඹ කම්හලක සේවය කළ සේවකයින් අතරින් ඇප මත මුදා නොහරින ලද නඩුවේ දස වන සැකකරු මැයි මස 30 දක්වා රක්ෂිත බන්ධනාගාර ගත කිරීමට කොළඹ අතිරේක මහෙස්ත්‍රාත් ප්‍රියන්ත ලියනගේ මහතා අද (17) නියෝග කළා.,,මෙලෙස රක්ෂිත බන්ධනාගාර ගත කිරීමට නියෝග කළේ කරුපයියා රාජේන්ද්‍ර අබ්දුල්ලා නැමති පුද්ගලයෙක්.,,මෙම සැකකරු සහ කොළඹ ෂැංග්‍රිලා හෝටලය තුළ සිදු කල මරාගෙන මැරෙන බෝම්බ පුපුරුවා හරින ලද ඉන්සාෆ් අහමඩ් යන අය කරුපයියා රාජේන්ද්‍ර අබ්දුල්ලා නැමැති සැකකරු සමග සමීප සම්බන්ධතා පවත්වා ඇති බවට අනාවරණය වන බව වැල්ලම්පිටිය පොලිසියේ ස්ථානාධිපතිවරයා අධිකරණයට දැනුම් දෙන ලදී.,,මෙම මරාගෙන මැරෙන බෝම්බකරු රාජේන්ද්‍රන් නමැති සැකකරුගේ විවාහ මංගල්‍යයට රුපියල් ලක්ෂ දෙකක මුදලක් ලබාදී ඇති බවට පරීක්ෂණවලදී අනාවරණය වී ඇති බවයි මෙහිදී පොලීසිය සදහන් කලේ.,,සැකකරුගේ සන්තකයේ තිබී රුපියල් ලක්ෂ 25 බැගින් වූ චෙක්පත් තුනක් ද සොයාගත් බව පොලීසිය වැඩිදුරටත් පවසා සිටියා.,,කොළඹ ෂැංග්‍රිලා හෝටලය තුළ සිදු කල මරාගෙන මැරෙන බෝම්බ පිපිරීමට සම්බන්ධ වූ ඉන්සාන් ඊබ්‍රාහිම්ට අයත් තඹ කර්මාන්ත ශාලාවේ මෙම සැකකරු සේවය කර ඇති අතර අනෙක් සේවකයින් 9 දෙනා මේ වන විට ඇප මත මුදාහැර ඇත.,,පොලීසිය විසින් කළ ඉල්ලීමක් අනුව දැනට ඇප මත මුදාහැර සිටින සැකකරුවන් නව දෙනෙකු විසින් බහුලව ඇමතුම් ලබා ගත් දුරකථන අංක දහයක් පිළිබඳව දුරකථන විස්තර ඇමතුම් වාර්තා කැඳවීමට මහෙස්ත්‍රාත්වරයා අද පොලීසියට අවසර ලබා දෙන ලදී ."}
{"title":"අත්අඩංගුවට පත් විදුහල්පති සහ වැඩබලන විදුහල්පති රඳවා තබාගෙන ප්‍රශ්න කිරීමට අවසර","authors":["දිනුක් හේවාවිතාරණ "," උපාලි ආනන්ද "],"date":{"year":"2019","month":"05","date":"17"},"views":"3701","content":"ජාතික තව්හිද් ජමාත් සංවිධානය සමග සහ එම සංවිධානයේ මරාගෙන මැරෙන බෝම්බකරුවන් සමග ඍජු සබදතා පැවැත්වූ බවට සැකපිට හොරොව්පතාන පොලීසිය මගින් අත්අඩංගුවට ගත් විදුහල්පතිවරයා සහ ගුරුවරයා පැය 72 ක් රදවාගෙන ප්‍රශ්න කිරීමට අධිකරණය අද අවසර ලබාදුන්නා.  ,,කැබිතිගොල්ලෑව මහේස්ත්‍රාත් මාලින්ද අල්විස් මෙම නියෝගය නිකුත් කළේ සැකකරුවන් දෙදෙනා අද (17) අධිකරණයට ඉදිරිපත් කළ අවස්ථාවේදීයි.,,...............................................,,තව්හිත් ජමාත් සංවිධානයට සම්බන්ධ විදුහල්පතිවරයෙක් ඇතුළු දෙදෙනෙක් අත්අඩංගුවට ,,(17-05-2019 16:20),,තවුහිද් ජමාත් සංවිධානයේ නායක සහරාන් හෂීම් සමඟ සමීප සබදතා පැවැත්වූ බවට සැකපිට මුස්ලිම් විද්‍යාල දෙකක විදුහල්පතිවරයෙකු සහ වැඩබලන විදුහල්පතිවරයෙකු හෙරොව්පතාන, වීරචෝලේ පත්තෑව ප්‍රදේශයේ සිදුකළ වැටලීමකදී අත්අඩංගුවට ගෙන තිබෙනවා.,,අත්අඩංගුවට ගෙන ඇත්තේ නූර් මොහොම්මදු අබ්දුල් රසූල් සහ මොහෙමද් මිජාම් යන අයවළුන්ය. අදාළ සැකකරුවන් හොරොව්පතාන, කපුගොල්ලෑව, පත්තෑව ප්‍රදේශයේ එකම ලිපිනයක පදිංචිව සිටි පුද්ගලයින් දෙදෙනෙකු බවයි පොලිසිය සදහන් කරන්නේ.,,කපුගොල්ලෑව, පත්තෑව ප්‍රදේශයේ තවුහිද් ජමාත් පල්ලි ඉදිකිරිම සදහා පාස්කු ඉරිදා බෝම්බ ප්‍රහාරයන් වලට සම්බන්ධ මරාගෙන මැරෙන බෝම්බ කරුවන්වන සහරාන් හෂීම් සහ මොහොමඩ් ඊබ්‍රහිම් අන්සාර් යන පුද්ගලයින් දෙදෙනා විසින් මොවුන්ට මුදල් ලබාදී ඇති බවට කරුණු හෙළිවී ඇති අතර බෝම්බකරුවන් සමග මොවුන් දෙදෙනා කිට්ටු සම්බන්ධකම් පවත්වා ඇති බවට පොලිසිය සැකකරනු ලබනවා.,,අත්අඩංගුවට සිටින සැකකරුවන් දෙදෙනා තව්හිත් ජමාත් සංවිධානය සමග පවතින සබඳතා සම්බන්ධයෙන් මේ වන විට දීර්ඝ වශයෙන් විමර්ශනය කරමින් සිටින බවයි පොලිසිය සදහන් කරන්නේ."}
{"title":"ලිපියක් නිසා යාපනය නල්ලුර් කෝවිලේ ආරක්ෂාව තර කෙරේ ","authors":["මාධව කුලසූරිය -වවුනියාව"],"date":{"year":"2019","month":"05","date":"17"},"views":"3708","content":"යාපනය ‍නල්ලූර් කෝවිලට බෝම්බ ප්‍රහාරයක් එල්ල කරන බවට ලද නිර්නාමික ලිපියක් හේතුවෙන් කෝවිල අවට ප්‍රදේශය වෙත දැඩි ආරක්ෂාවක් යෙදවූ බව යාපනය ආරක්ෂක අංශ පවසනවා.,,උතුරු පළාත් ආණ්ඩුකාර කාර්යාලය වෙත ලද නිර්නාමික ලිපියක් හේතුවෙන් ත්‍රිවිධ හමුදාව, පොලිසිය, පොලිස් විශේෂ කාර්ය බළකා නිලධාරීන් යොදාගෙන කෝවිල අවට ආරක්ෂාව තරකර විශේෂ සෝදිසි මෙහෙයුමක් දියත් කර ඇති බව ආරක්ෂක අංශ සදහන් කර සිටියි.,,සිද්ධිය සම්බන්ධයෙන් උතුරු පළාත් ආණ්ඩුකාර කාර්යාලයෙන් සිදුකළ විමසීමකදී ආණ්ඩුකාර කාර්යාල නිළධාරීන් පැවසූවේ නල්ලූර් කෝවිල වෙත ප්‍රහාරයක්  සිදුවිය හැකි බවට ආණ්ඩුකාරවරයා වෙත නිර්නාමික ලිපියක් ලැබී ඇති අතර, එබැවින් ඒ සම්බන්ධයෙන් පොලිසිය දැනුවත් කොට කෝවිල ප්‍රදේශයේ ආරක්ෂාව තරකොට ඇති බවයි.,,යාපනය නල්ලූර් කෝවිලේ පූජාවන් වෙනුවෙන් සිකුරාදා දිනයේ විශාල පිරිසක් පැමිණෙන බැවින් අදාළ ප්‍රදේශයේ ආරක්ෂාව දැඩි කොට ඇති අතර ආරක්ෂක හේතුන් මත යාපනය පේදුරුතුඩුව මාර්ගය කෝවිල සීමාවෙන් වසා දමා ඇති බවද ආරක්ෂක අංශ සදහන් කර සිටියි."}
{"title":"ඉන්දීය මහ කොමසාරිස් මල්වතු අස්ගිරි මහ නා හිමිවරුන් බැහැදකී","authors":[" ජේ ඒ එල් ජයසිංහ"],"date":{"year":"2019","month":"05","date":"17"},"views":"1513","content":"ශ්‍රී ලංකාවේ ඉන්දීය මහ කොමසාරිස් තරංජිත් සිං අද (17) මහනුවර ඓතිහාසික ශ්‍රී දළදා මාලිගාවට පැමිණ දළදා සමිඳුන් වැඳ පුදා ගත්තා. ඉන් අනතුරුව ඉන්දීය මහ කොමසාරිස්වරයා මල්වතු සහ අස්ගිරි මහ නා හිමිවරුන් ද බැහැ දුටු බවයි නෙත් නිවුස් වාර්තාකරු පැවසුවේ.,,ශ්‍රී ලංකාව තුළ සිදුවූ අන්තවාදී හා ත්‍රස්තවාදී ප්‍රහාරයන් හෙළා දකින බවයි මහ නා හිමිවරුන් හමුවේ ඉන්දීය මහ කොමසාරිස්වරයා ප්‍රකාශ කර ඇත්තේ."}
{"title":"ජනාධිපති නීතීඥවරුන් 22දෙදෙනෙකු දිවුරුම් දෙයි","authors":["අධිකරණ වාර්තාකරු "],"date":{"year":"2019","month":"05","date":"17"},"views":"2050","content":"ජනාධිපති නීතීඥවරුන් 22දෙදෙනෙකු අගවිනිසුරු ජයන්ත ජයසූරිය මහතා ප්‍රමුඛ විනිසුරු මඩුල්ලක් ඉදිරියේ අද (17) දිවුරුම් දෙනු ලැබුවා. ඒ ශ්‍රේෂ්ඨාධිකරණයේදීයි.,,සිය සේවය අවශ්‍ය අවස්ථාවකදි එම කාර්යය නොපිරිහෙළා ඉටු කිරීමට කැපවන බවට ප්‍රතිඥා දෙමින් නව ජනාධිපති නීතීඥවරුන් 22දෙදෙනා මෙහිදී දිවුරුම් දෙනු ලැබුවා. මෙම අවස්ථාවට ශ්‍රේෂ්ඨාධිකරණය, අභියාචනාධිකරණය, කොළඹ මහාධිකරණය හා කොළඹ ප්‍රධාන මහේස්ත්‍රාත් අධිකරණය නියෝජනය කරන විනිසුරුවරුන් ද එක්ව සිටියා."}
{"title":"එල්ල වූ ප්‍රහාරය සැලසුමක් - අනුර කුමාර","authors":["දිල්ශාන් තුෂාර "],"date":{"year":"2019","month":"05","date":"17"},"views":"3534","content":"ප්‍රදේශ කිහිපයක ඇතිවූ නොසන්සුන්තාවලදී එල්ල වූ ප‍්‍රහාර සැලසුම් සහගතව සිදු කළ එකක් බව ජනතා විමුක්ති පෙරමුණේ නායක අනුර කුමාර දිසානායක පවසනවා. ,,මතුපිටින් නොපෙණෙන යටි දේශපාලන ගනුදෙනුවක් මෙම ප‍්‍රහාරය තුළ පවතින බවයි මෙහිදී ප‍්‍රකාශ කෙරුණේ. ,,,,කොළඹ පැවැති ජනහමුවකට එක්වෙමින් ඔහු මෙම අදහස් පළ කළා."}
{"title":"ජාතික වෙසක් උත්සවය අද ඇරඹේ","authors":["කසුන් කැළුම්","දිල්ශාන් තුෂාර"],"date":{"year":"2019","month":"05","date":"17"},"views":"1552","content":"ජාතික වෙසක් උත්සවය ජනාධිපති මෛතී‍්‍රපාල සිරිසේන මහතාගේ ප‍්‍රධානත්වයෙන් හික්කඩුව තෙල්වත්ත රත්පත් රාජමහා විහාරස්ථානයේදී අද පස්වරු 02 ට ආරම්භ වනවා.,,මේ, ඒ පිළිබඳ කරුණු දක්වන බුද්ධ ශාසන අමාත්‍ය ගාමිණී ජයවික‍්‍රම පෙරේරා."}
{"title":"අසාද් සාලි හා හිස්බුල්ලා ආණ්ඩුකාර ධූරවලින් ඉවත් කරන්නැයි ජනපතිට ඉල්ලීමක්","authors":["කසුන් කැළුම්"],"date":{"year":"2019","month":"05","date":"17"},"views":"2142","content":"බස්නාහිර පළාත් ආණ්ඩුකාර අසාද් සාලි සහ නැගෙනහිර පළාත් ආණ්ඩුකාර එම් එල් ඒ එම් හිස්බුල්ලා වහාම එම ධූරවලින් ඉවත් කරන්නැයි ඉල්ලා ජනාධිපතිවරයා වෙත සන්දේශයක් භාර දීමට කටයුතු කරන බව පාර්ලිමේන්තු මන්තී‍්‍ර පූජ්‍ය අතුරලියේ රතන හිමියන් පවසනවා. ,,උන්වහන්සේ ඒ පිළිබඳ මෙලෙස කරුණු දැක්වුවා."}
{"title":"බදියුදීන්ට එරෙහි එක චෝදනාවක් හෝ ඔප්පු කළහොත් විශ්වාසභංගයට පක්ෂ වීමට සුදානම් - හේෂා විතානගේ","authors":["දිල්ශාන් තුෂාර "],"date":{"year":"2019","month":"05","date":"17"},"views":"3464","content":"ජාතික තව්හිද් ජමාද් සංවිධානය වැනි අන්තවාදී සංවිධානයකට උපකාර කිරීමට තරම්, තමන් මෝඩයෙකු නොවන බව අමාත්‍ය රිෂාඞ් බදියුදීන් පවසනවා. තමන්ට එරෙහිව ඒකාබද්ධ විපක්ෂයේ මන්තී‍්‍රවරුන් පිරිසක් කතානායකවරයා වෙත භාර දුන් විශ්වාසභංග යෝජනාව පිළිබඳ නෙත් නිවුස් වෙත අදහස් දක්වමින් අමාත්‍යවරයා මේ බව සඳහන් කළා. ,,,,අමාත්‍ය රිෂාඞ් බදියුදීන්ට එරෙහිව ගෙන ආ විශ්වාසභංග යෝජනාවේ ඇතුළත් කරුණු වලින් එක් චෝදනාවක් හෝ ඔප්පු කළ හැකි නම් තමන් ද, එම යෝජනාවට පක්ෂව ඡන්දය භාවිත කරන බවයි එක්සත් ජාතික පක්ෂ පාර්ලිමේන්තු මන්තී‍්‍ර හේෂා විතානගේ නෙත් නිවුස් වෙත පැවසුවේ."}
{"title":"තවුහිද් ජමාද් සමග සම්බන්ධතා පැවැත්වූ තවත් දෙදෙනෙකු අත්අඩංගුවට","authors":["අශෝක එරමිනිගම්මන"],"date":{"year":"2019","month":"05","date":"17"},"views":"1709","content":"ජාතික තව්හිද් ජමාද් සංවිධානය සමග සමීප සබඳතා පැවැත්වූ පුද්ගලයින් දෙදෙනෙකු හොරොව්පතාන පත්තෑව වීරචෝලේ ප‍්‍රදේශයේදී අත්අඩංගුවට ගෙන තිබෙනවා. ,,ඒ, කැබිතිගොල්ලෑව විශේෂ කාර්යය බලකා කඳවුරේ නිලධාරීන් සහ හොරොව්පතාන පොලීසිය එක්ව සිදු කළ ඒකාබද්ධ මෙහෙයුමකදීයි. මෙම සැකකරුවන් දෙදෙනා එම සංවිධානයේ නායකයා ලෙස හැඳින්වෙන සහරාන් හෂීම් සමග කොළඹට පැමිණ ත‍්‍රස්ත ප‍්‍රහාරයන් සැලසුම් කර ඇති බවද අනාවරණ වී ඇති බවයි පොලීසිය පැවසුවේ. ,,සහරාන් හෂීම්  සහ සිනමන් ග‍්‍රෑන්ඞ් හෝටලයට මරාගෙන මැරෙන බෝම්බ ප‍්‍රහාර එල්ල කළ මොහොමඩ් ඊබ‍්‍රහිම් අන්සාර් විසින් හොරොව්පතාන පත්තෑව් ප‍්‍රදේශයේ පිහිටි ජාතික තව්හිද් ජමාද් පල්ලිය ඉදි කර මෙම පුද්ගලයින් දෙදෙනාට භාර දී ඇති බව අනාවරණ වි තිබෙනවා. අද දිනයේ රැඳවුම් නියෝග ලබා ගෙන ඔවුන් දෙදෙනාගෙන් තවදුරටත් ප‍්‍රශ්ණ කිරීම් සිදු කිරීමට බලාපොරොත්තු වන බවයි හොරොව්පතාන පොලීසිය පැවසුවේ.,,මේ අතර ජාතික තව්හිද් ජමාද් සංවිධානයේ සාමාජිකයින් පුහුණු කඳවුරක් ලෙස භාවිත කළ බව කියන මහනුවර අරුප්පල ප‍්‍රදේශයේ දෙමහල් නිවසක් ඊයේ සොයා ගැනුණා. මෙම සංවිධානයේ සාමාජිකයින් වරකට 08දෙනෙකු පමණ මෙම ස්ථානයේ ලැගුම් ගෙන දේශනා පවත්වා ඇති බවයි අනාවරණ වී ඇත්තේ. දැනට අත්අඩංගුවේ පසුවන එම සංවිධානයේ සාමාජිකයින්ගෙන් සිදු කෙරුණු ප‍්‍රශ්ණ කිරීම්වලට අනුව මෙම නිවස සොයා ගෙන තිබෙනවා. ,,මේ අතර ශ‍්‍රී ලංකා තව්හිද් ජමාද් සංවිධානයේ මාතලේ වරකාමුල ශාඛාවේ සභාපති ලෙස කටයුතු කළ බව කියන පුද්ගලයෙකු ද ඊයේ අත්අඩංගුවට ගනු ලැබුවා. ඔහු මාතලේ රෝහලේ සේවයේ නිරත සුළු සේවකයෙකු බවයි පොලීසිය පැවසුවේ. ඔහු රැුඳී සිටි කාමරයේ තිබී ශ‍්‍රී ලංකා තව්හිද් ජමාද් සංවිධානයේ දර්ශන ඇතුළත් සංයුක්ත තැටි 48ක් ද සොයා ගෙන තිබෙනවා."}
{"title":"මෙල්බර්න්හි ශ්‍රී ලාංකිකයන් මෙවරත් වෙසක් සමරයි","authors":["ඩිල්ෂාන් මඩවල"],"date":{"year":"2019","month":"05","date":"17"},"views":"1646","content":"ඕස්ට්‍රේලියාවේ මෙල්බර්න්හි වෙසෙන ශ්‍රී ලාංකිකයන් විසින් පිහිටුවාගත් Clevelanders සමාජය මෙවරත් වෙසක් කලාපයක් සංවිධානය කර තිබෙනවා. ඒ මෙල්බර්න්, Ashwood, Cleveland Road හිදීයි. දර්ශනීය තොරණක්, පහන් කූඩු වැනි වෙසක් සැරසිලි මෙන්ම දන්සැල්ද මෙම වෙසක් කලාපයට ඇතුලත් වනවා.,,කෙසේවෙතත් මෙම වෙසක් කලාපය පැවැත්වීමට එරට බලධාරීන්ගෙන් අවසර ලැබී ඇත්තේ පැය කිහිපයක් සදහා පමණයි. ඒ අනුව වෙසක් පුර පසලොස්වක පෙහොය යෙදී ඇති හෙට මැයි 18 එහි වේලාවෙන් පස්වරු 6 සිට 9 දක්වා මෙම වෙසක් කලාපය පැවැත්වෙනු ඇති.,,කැඩැක්බැරි සමාජය මෙලෙස වෙසක් කලාපයක් සංවිධාන කරන දෙවන අවස්ථාව මෙයයි. ඔස්ට්‍රේලියාවේ මෙල්බර්න්හි Ashwood ප්‍රදේශයට නවමු අත්දැකීමක් ලෙස ඉකුත් වසරේදී ඔවුන් පළමු වරට වෙසක් කලාපයක් සංවිධන කළා. මෙවරත් මෙම වෙසක් කලාපයට පැමිණ වෙසක් සිරි විදිගන්නා ලෙස ඔවුන් ඕස්ට්‍රේලියාවේ වෙසෙන සියලු ශ්‍රී ලාංකිකයන්ගෙන් ඉල්ලීමක් කරනවා."}
{"title":"වාහන ආනයන ව්‍යාපාරයත් කඩා වැටෙන ලකුණු","authors":["දිල්ශාන් තුෂාර "],"date":{"year":"2019","month":"05","date":"17"},"views":"4689","content":"රටේ ඇති වී තිබෙන ව්‍යාකූල තත්ත්වය හේතුවෙන් වාහන ආනයනකරුවන්ද පීඩාවට පත්ව සිටිනවා. ඔවුන් පැවසුවේ සිය ව්‍යාපාර මේ වනවිට නොකෙරෙන තත්ත්වයකටම පත්ව ඇති බවයි. ,,මේ, ඒ පිළිබද වැඩිදුරටත් කරුණු දක්වන ලංකා වාහන ආනයනකරුවන්ගේ සංගමයේ සභාපති ඉන්දික සම්පත් මෙරින්චිගේ.,,,,සිය ව්‍යාපාර රැක ගැනීමට රජයෙන් සහන අපේක්‍ෂා කරන බව ද වාහන ආනයනකරුවන් වෙනුවෙන් ඉන්දික සම්පත් මෙරින්චිගේ මෙහිදී කියාසිටියා.,,,,අපේක්ෂිත සහන නොලැබුණහොත් සිය ව්‍යාපාර කඩා වැටෙනු ඇතැයිද එය අවසාන වශයෙන් රටේ ආර්ථිකයට තවදුරටත් අහිතකර බලපෑමක් ඇති කරනු ඇතැයිද මෙහිදී ප‍්‍රකාශ කෙරුණා. ඒ නිසාම රැකියා අවස්ථා ගණනාවක් ද අහිමි වනු ඇති බවයි ඉන්දික සම්පත් මෙරින්චිගේ වැඩිදුරටත් පෙන්වා දුන්නේ."}
{"title":"යුද හමුදාපතිවරයාට දුරකතන ඇමතුම් ලබා දුන් බව බදීයුදීන් පිළිගනියි","authors":["දිල්ශාන් තුෂාර "],"date":{"year":"2019","month":"05","date":"17"},"views":"8593","content":"පාස්කු ඉරිදා එල්ල වූ ත‍්‍රස්ත ප‍්‍රහාරය සම්බන්ධයෙන් සිදු කෙරෙන විමර්ශනවලදී අත්අඩංගුවට ගැනුණු පුද්ගලයෙකු සම්බන්ධයෙන් තොරතුරු විමසීමට තමන් යුද හමුදාපති ලූතිතන් ජනරාල් මහේෂ් සේනානායකට දුරකතන ඇමතුම් ලබා දුන් බවට අමාත්‍ය රිෂාඞ් බදියුදීන් පිළිගත්තා. නෙත් නිවුස් කළ විමසීමකදී අමාත්‍යවරයා කියා සිටියේ තමන් එම පුද්ගලයා නිදහස් කරන ලෙස යුද හමුදාපතිවරයාගෙන් ඉල්ලීම් නොකළ බවයි. ,,,,කෙසේවෙතත්, අමාත්‍ය රිෂාඞ් බදියුදීන් කළ මෙම ඉල්ලීම සම්බන්ධයෙන් යුද හමුදාපති ලූතිතන් ජනරාල් මහේෂ් සේනානායක ඊයේ පැවැති මාධ්‍ය හමුවකදී මෙලෙස අනාවරණ කළා.,,,,යුද හමුදාපතිවරයා සමග සිදු කළ දුරකතන සංවාදයේ හඬපට ඉදිරිපත් කිරීමටද තමන් සූදානම් බවයි අමාත්‍ය රිෂාඞ් බදියුදීන් නෙත් නිවුස් වෙත ප‍්‍රකාශ කළේ."}
{"title":"වෙසක් දිනයට නිදහස් වන රැඳවූවන්ගේ ලැයිස්තුවේ ඥානසාර හිමියන් නොමැති බව හෙළිවේ","authors":["නිශාන් ද සිල්වා"],"date":{"year":"2019","month":"05","date":"17"},"views":"4535","content":"මෙවර වෙසක් පුර පසලොස්වක පොහොය නිමිත්තෙන් ජනාධිපති පොදු සමාව යටතේ නිදහස ලැබීමට නිර්දේශිත සිරකරුවන්ගේ ලැයිස්තුවේ පූජ්‍ය ගලගොඩඅත්තේ ඥාණසාර හිමියන්ගේ නම නොමැති බව බන්ධනාගාර දෙපාර්තමේන්තුව පවසනවා. ,,සිරදඩුමට ලක්ව සිටින පූජ්‍ය ගලගොඩඅත්තේ ඥාණසාර හිමියන් මේ වනවිට රදවා සිටින්නේ වැලිකඩ බන්ධනාගාර රෝහලේයි. ඉකුත් දිනවල උන්වහන්සේගේ සුවදුක් විමසීමට පාර්ලිමේන්තු මන්තී‍්‍රවරුන් කිහිප දෙනෙකුම පැමිණ ඇති අතර ඔවුන් කියාසිටියේ පූජ්‍ය ගලගොඩඅත්තේ ඥාණසාර හිමියන් ජනපති පොදු සමාව යටතේ නිදහස් කළ යුතු බවයි. පූජ්‍ය ගලගොඩඅත්තේ ඥාණසාර හිමියන් ජනපති පොදු සමාව යටතේ නිදහස් කරන්නැයි ඊට පෙරද අවස්ථා කිහිපයකදීම ඉල්ලීම් ඉදිරිපත් වුණා.,,කෙසේවෙතත් ජනාධිපති මෛතී‍්‍රපාල සිරිසේන මහතා පොදු සමාව ලබාදීමට අත්සන් කර ඇත්තේ සුළු වැරදි සම්බන්ධයෙන් සිරදඩුවම් විදින සිරකරුවන්, වයස අවුරුදු 70 ඉක්මවූ සිරකරුවන් සහ සුළු වැරදි සදහා දඩ ගෙවීමට නොහැකිව බන්ධනාගාර ගතකර සිටින සිරකරුවන් සදහා පමණක් බවයි බන්ධනාගාර ආරංචි පැවසුවේ. එම ලේඛණයට අනුව පූජ්‍ය ගලගොඩඅත්තේ ඥාණසාර හිමියන්ගේ නම නොමැති බව එම ආරංචි සදහන් කළා. ,,වෙසක් පුර පසලොස්වක පොහොය නිමිත්තෙන් ජනාධිපති පොදු සමාව යටතේ නිදහස ලැබීමට නිර්දේශිත සිරකරුවන් ගණන 762 දෙදෙනෙක්. ජනාධිපති පොදු සමාව යටතේ එකවර මුදා හැරෙන වැඩිම සිරකරුවන් ගණනද මෙයයි. කාන්තාවන් 26 දෙනෙකු ද ඒ අතර වනවා. මේ අතර වෙසක් පොහොය නිමිත්තෙන් බන්ධනාගාරගත කර සිටින අනෙකුත් රැදවූවන් බැලීමට ඔවුන්ගේ ඥාතීන්ට මෙවර ද දින දෙකක් හිමි වනු ඇති. ,,ඒ ලබන 19 සහ 20 යන දෙදින තුළයි. එම දින දෙකේදී පෙරවරු නවයේ සිට පස්වරු 4 දක්වා රැදවුවන්ගේ ඥාතීන්ට එම අවස්ථාව උදා වනවා."}
{"title":"ෂැන්ග්‍රීලා බෝම්බකරුගේ හා සහරාන්ගේ දියණියගේ  ඩි. එන්. ඒ සාම්පල සමග ගැලපේ ","authors":["දිල්ශාන් තුෂාර "],"date":{"year":"2019","month":"05","date":"17"},"views":"6275","content":"පාස්කු ඉරිදා ප‍්‍රහාරයේදී ෂැන්ගි‍්‍රලා හෝටලයේදි මරාගෙන මැරුණු බෝම්බකරුගේ ඞී එන් ඒ සාම්පල සහ එම ප‍්‍රහාරය මෙහෙය වූ බව කියන සහරාන් හෂිම්ගේ දියණියගෙන් ලබාගත් ඞී එන් ඒ සාම්පල එකිනෙක ගැලපෙන බවට තහවුරු වෙමින් ඇතැයි නෙත් නිවුස් වෙත වාර්තා වුණා. ,,රජයේ රස පරීක්‍ෂක දෙපාර්තමේන්තුව විසින් සිදු කෙරෙන පරීක්‍ෂණවලදීයි මේ බව තහවුරු කෙරෙන්නේ. අධිකරණය විසින් ලබාදුන් නියෝගයකට අනුව මෙම පරීක්‍ෂණය සිදු කෙරෙනවා. එහි වාර්තාව අද දිනයේදී හෝ ලබන සතියේදී අධිකරණය වෙත ඉදිරිපත් කෙරෙනු ඇති බවයි නෙත් නිවුස් වෙත වැඩිදුරටත් වාර්තා වුණේ.,,මේ අතර පාස්කු ඉරිදා ප‍්‍රහාරයේදි මරාගෙන මැරුණු සෙසු බෝම්බකරුවන්ගේ ඞී එන් ඒ සාම්පල ද මේ වනවිට රජයේ රස පරීක්‍ෂක දෙපාර්තමේන්තුව වෙත ලැබී තිබෙනවා. ඒ ඔස්සේද පරීක්‍ෂණ සිදුකිරීමට නියමිතයි."}
{"title":"වයඹ හා මිනුවන්ගොඩ හානි වූ තැන් බදියුදීන් හා සාලී එක් වී වීඩියෝ ගත කරයි","authors":["තරංග රුක්ෂාන්","ටෝනි කරුණානායක","උපේන්ද්‍ර සේරසිංහ"],"date":{"year":"2019","month":"05","date":"17"},"views":"3563","content":"වයඹ පළාතේ සහ මිනුවන්ගොඩ ඉකුත්දා ඇති වූ නොසන්සුන්තාවලදී හානි වූ ස්ථාන අමාත්‍ය රිෂාඞ් බදියුදීන්ගේ සහ බස්නාහිර පළාත් ආණ්ඩුකාර අසාද් සාලිගේ මාධ්‍ය කණ්ඩායම් පැමිණ ඡායාරූප සහ වීඩියෝගත කර ඇතැයි නෙත් නිවුස් වෙත වාර්තා වුණා. ,,අමාත්‍ය රිෂාඞ් බදියුදීන්ගේ මාධ්‍ය කණ්ඩායම වයඹ පළාතේ බොහෝ ස්ථාන ඡායාරූප සහ වීඩියෝ ගත කර ඇති බවයි වැඩිදුරටත් වාර්තා වුණේ. බස්නාහිර පළාත් ආණ්ඩුකාර අසාද් සාලිගේ මාධ්‍ය කණ්ඩායම මිනුවන්ගොඩ අවට හානි වූ ස්ථාන ඡායාරූප සහ වීඩියෝ ගත කර තිබෙනවා. ,,අසාද් සාලි ආණ්ඩුකාරවරයා ද හානි වූ මෙම ස්ථාන කිහිපයකට පෞද්ගලිකවම පැමිණ ඇති බවයි නෙත් නිවුස් කළ සොයා බැලීමේදී දැන ගන්නට ලැබුණේ. ,,කෙසේවෙතත් අමාත්‍ය රිෂාඞ් බදියුදීන්ගේ සහ ආණ්ඩුකාර අසාද් සාලිගේ මාධ්‍ය කණ්ඩායම්, හානි වූ ස්ථාන මෙලෙස ඡායාරූප හා වීඩියෝගත කර ඇත්තේ කුමක් සදහා දැයි තවමත් පැහැදිලි නැහැ."}
{"title":"ඇමති මංගලට එරෙහිවත් විශ්වාසභංගයකට පිඹුරුපත් සැකසෙයි","authors":["සජිත් තිලකරත්න","ඩිල්ෂාන් මඩවල"],"date":{"year":"2019","month":"05","date":"16"},"views":"1802","content":"අමාත්‍ය මංගල සමරවීරට එරෙහිවද ඉදිරියේදී විශ්වාසභංග යෝජනාවක් ගෙනඒමට අදහස් කරන බව පාර්ලිමේන්තු මන්තී‍්‍ර උදය ගම්මන්පිල පවසනවා.,,මන්තී‍්‍රවරයා ඒ බව පැවසුවේ අමාත්‍ය රිෂාඞ් බදියුදීන්ට එරෙහි විශ්වාසභංග යෝජනාවක් අද කතානායකවරයාට භාරදීමෙන් පසු මාධ්‍යවේදීන් වෙත අදහස් දක්වමින්.,, මේ අතර අමාත්‍ය රිෂාඞ් බදියුදීන්ට එරෙහිව කතානායකවරයාට අද භාරදුන් විශ්වාසභංග යෝජනාවට මන්තී‍්‍රවරුන් 66 දෙනෙකු අත්සන් කර ඇතැයිද උදය ගම්මන්පිල මන්තී‍්‍රවරයා කියාසිටියා.,,මෙම විශ්වාසභංග යෝජනාවෙන් රිෂාඞ් බදියුදීන් අමාත්‍යවරයාට චෝදනා 10 ක් ගොණුකර ඇති බවයි ඔහු වැඩිදුරටත් පැවසුවේ."}
{"title":"ආණ්ඩුවට එරෙහිව විශ්වාස භංගයක් ගෙන්න ඕනෑ - මන්ත්‍රි දිලුම් කියයි ","authors":["කමල් සුරවීර - මහනුවර"],"date":{"year":"2019","month":"05","date":"16"},"views":"2540","content":"අමාත්‍ය රිෂාඞ් බදියුදීන්ට එරෙහිව කතානායකවරයා වෙත භාරදුන් විශ්වාසභංග යෝජනාව සම්බන්ධයෙන් අද (16) ස්ථාන කිහිපයකදී අදහස් පළ වුණා. ,,ශ්‍රී ලංකා නිදහස් පක්‍ෂයේ ජාතික සංවිධායක පාර්ලිමේන්තු මන්ත්‍රී දුමින්ද දිසානායක පැවසුවේ මෙම විශ්වාසභංග යෝජනාව සම්බන්ධයෙන් සිය ස්ථාවරය තවමත් තීන්දු කර නොමැති බවයි.,,,,පාර්ලිමේන්තු මන්ත්‍රී දිලුම් අමුණුගමද අද මේ සම්බන්ධයෙන් අදහස් පළ කළා. ඔහු පැවසුවේ රිෂාඞ් බදියුදීන් අමාත්‍යවරයාට පමණක් නොව මුළු ආණ්ඩුවටම එරෙහිව විශ්වාසභංග යෝජනාවක් ගෙනආ යුතු බවයි.,,,,මේ අතර අමාත්‍ය රිෂාඞ් බදියුදීන්ට එරෙහිව කතානායකවරයා වෙත අද භාරදුන් විශ්වාසභංග යෝජනාවට මන්ත්‍රීවරුන් 66 දෙනෙකු අත්සන් කර ඇතැයි පාර්ලිමේන්තු මන්ත්‍රී උදය ගම්මන්පිල පැවසුවා. මෙම විශ්වාසභංග යෝජනාවෙන් රිෂාඞ් බදියුදීන් අමාත්‍යවරයාට චෝදනා 10 ක් ගොණුකර ඇති බවයි වැඩිදුරටත් ප්‍රකාශ කෙරුණේ. ඉදිරියේදී අමාත්‍ය මංගල සමරවීරට එරෙහිවද විශ්වාසභංග යෝජනාවක් ගෙනඒමට අදහස් කරන බවද මන්ත්‍රීවරයා මෙහිදී කියාසිටියා."}
{"title":"විසුරුවා හැරුණු දකුණු පළාත් සභාව විශේෂ සමුළුවකට යළි රැස්වන සූදානමක","authors":["රවින්ද්‍ර චන්ද්‍රලාල්","ලලිත් චාමින්ද"],"date":{"year":"2019","month":"05","date":"16"},"views":"1912","content":"විසුරුවා හැර ඇති දකුණු පළාත් සභාවේ පක්‍ෂ විපක්‍ෂ සියළු හිටපු මන්තී‍්‍රවරුන් කැදවා විශේෂ සමුළුවක් පවත්වන්නැයි එම හිටපු මන්තී‍්‍රවරුන්ගෙන් පිරිසක් දකුණු පළාත් සභාවේ හිටපු සභාපති සෝමවංශ කෝදාගොඩගෙන් ඉල්ලීමක් කර තිබෙනවා.,,රටේ පවතින ව්‍යාකූල තත්ත්වය සම්බන්ධයෙන් කටයුතු කිරීමට දකුණු පළාත් සභාවේ හිටපු මන්තී‍්‍රවරුන්ගේද දායකත්වය ලබාගැනීම එහි අපේක්‍ෂාවයි. ,,නෙත් නිවුස් මේ සම්බන්ධයෙන් දකුණු පළාත් සභාවේ හිටපු සභාපති සෝමවංශ කෝදාගොඩගෙන්ද විමසීමක් කළා. ඔහු පැවසුවේ ලබන 21 වනදා මෙම විශේෂ සමුළුව පැවැත්වීමට අදහස් කරන බවයි."}
{"title":"මෙවර වෙසක් වෙනුවෙන් සිරකරුවන් 762 දෙනෙකුට නිදහස","authors":["නිශාන් ද සිල්වා"],"date":{"year":"2019","month":"05","date":"16"},"views":"1730","content":"මෙවර වෙසක් පුර පසලොස්වක පොහොය නිමිත්තෙන් ජනාධිපති පොදු සමාව යටතේ සිරකරුවන් 762 දෙනෙකු නිදහස් කරන බව අධිකරණ හා බන්ධනාගාර ප‍්‍රතිසංස්කරණ අමාත්‍යාංශය පවසනවා.,,බන්ධනාගාර ඉතිහාසයේ ජනාධිපති පොදු සමාව යටතේ එකවර මුදා හැරෙන වැඩිම සිරකරුවන් සංඛ්‍යාවද මෙය වන බවයි එම අමාත්‍යාංශය පැවසුවේ. ,,නිර්දේශිත සියළු සිරකරුවන් වැලිකඩ බන්ධනාගාරයට රැුගෙනවිත් ඔවුන් එහිදී නිදහස් කිරීමටද සැලසුම් කර තිබෙනවා.,,ඒ වෙනුවෙන් වෙසක් පුරපසලොස්වක පොහොය දින ජනාධිපති මෛතී‍්‍රපාල සිරිසේන මහතාගේ ප‍්‍රධානත්වයෙන් උත්සවයක්ද පැවැත්වීමට නියමිතයි. මීට පෙර මෙවැනි විශේෂ අවස්ථාවන්හිදි සිරකරුවන් නිදහස් කිරීම ඔවුන් රදවා සිටින බන්ධනාගාරයේදීම සිදුවුණා.,,මෙවර නිදහස ලබාදීමට නිර්දේශිත සිරකරුවන්ගෙන් 26 දෙනෙකු කාන්තාවන් බවයි අධිකරණ හා බන්ධනාගාර ප‍්‍රතිසංස්කරණ අමාත්‍යාංශය වැඩිදුරටත් පැවසුවේ. මිනීමැරුම්, ස්තී‍්‍ර දූෂණ, බාල අපරාධ හා මත්ද්‍රව්‍ය වැනි බරපතල අපරාධ සදහා දඩුවම් ලබාසිටින සිරකරුවන් හැර සුළු වැරදි සම්බන්ධයෙන් බන්ධනාගාරගතව සිටින තැනැත්තන් මෙලෙස නිදහස් කෙරෙනවා."}
{"title":"බුද්ධි තොරතුරු තිබුණත් නිසි පියවර නොගැනුනු බව ඇමතිවරයෙක් පිළිගනී","authors":["සජිත් තිලකරත්න","ඩිල්ෂාන් මඩවල"],"date":{"year":"2019","month":"05","date":"16"},"views":"2570","content":"අන්තවාදී කණ්ඩායම්වල නැගී සිටීම සම්බන්ධයෙන් බුද්ධි අංශ කල් ඇතිව තොරතුරු රැස්කර තිබුණත් ඒ සම්බන්ධයෙන් නිසි පියවර ගැනීමක් ඉකුත් වසර කිහිපයේදී සිදුනොවූ බව අමාත්‍ය කබීර් හෂිම් අද පිළිගත්තා.,,ඒ සම්බන්ධයෙන් ස්වයං විවේචනයක් දැන්වත් සිදුවිය යුතු බවයි අමාත්‍යවරයා වැඩිදුරටත් පැවසුවේ. ,, දේශපාලන අතපෙවීම්වලින් තොරව ස්වාධීනව කටයුතු කිරීම සදහා පොලීසිය සහ හමුදාවන්ට දැන් නිදහස ලබාදී තිබෙන බවද අමාත්‍ය කබීර් හෂිම් මෙහිදී ප‍්‍රකාශ කළා.,, අමාත්‍ය කබීර් හෂීම් එම අදහස් පළ කළේ ශී‍්‍ර ලංකා පදනම් ආයතනයේ අද පැවැත්වූ විශේෂ මාධ්‍ය හමුවකදීයි. මුස්ලිම් සිවිල් සමාජය නියෝජනය කරන පිරිස් ඒකාබද්ධව මෙම මාධ්‍ය හමුව සංවිධාන කර තිබුණා."}
{"title":"ත‍්‍රස්තවාදීන්ටත්, උදව් කළ අයත්ටත් මරණ දඩුවම දෙන්නැයි යෝජනා","authors":["ඩිල්ෂාන් මඩවල"],"date":{"year":"2019","month":"05","date":"16"},"views":"1532","content":"ත‍්‍රස්තවාදීන්ට සහ ඔවුන්ට සහාය දෙන සියළු දෙනාට මරණ දඩුවම ලබාදිය යුතු බවට අමාත්‍ය සජිත් පේ‍්‍රමදාස යෝජනා කරනවා.,,අමාත්‍යවරයා මෙම යෝජනාව කළේ හම්බන්තොට, සූරියවැව මහජන පොළ ජනතා අයිතියට පත් කිරීම වෙනුවෙන් අද පැවති උත්සවයකදීයි.,, ප‍්‍රදේශ කිහිපයක ඉකුත්දා ඇති වූ කලහකාරී සිද්ධීන් පිටුපස දේශපාලන මෙහෙයවීමක් තිබෙන බවද අමාත්‍ය සජිත් පේ‍්‍රමදාස මෙහිදී කියාසිටියා.,,මෙවැනි කලහකාරි සිද්ධීන් නිසා සිදුවන්නේ අන්තවාදීන් නොවන මුස්ලිම්වරුන්ද අන්තවාදයට තල්ලූවීමක් බවයි අමාත්‍යවරයා පෙන්වා දුන්නේ.,,රටේ ආර්ථිකයටද එයින් බලපෑම් සිදුවන බව මෙහිදී ප‍්‍රකාශ කෙරුණා."}
{"title":"වයඹ සහ මිනුවන්ගොඩ නොසන්සුන් කළ සිද්ධීන් ගැන විමර්ශනයට බුද්ධි කණ්ඩායමකුත් ක්‍ෂේත‍්‍රයට","authors":["තරංග රුක්ෂාන්"," ඩිල්ෂාන් මඩවල"],"date":{"year":"2019","month":"05","date":"16"},"views":"1437","content":"වයඹ පළාතේ සහ මිනුවන්ගොඩ ඉකුත්දා සිදුවූ කලහකාරී සිදුවීම් සම්බන්ධයෙන් විමර්ශන සදහා බුද්ධි අංශ නිලධාරීන් ද යොදවා තිබෙනවා.,,පොලිස් මාධ්‍ය ප‍්‍රකාශක පොලිස් අධිකාරී රුවන් ගුණසේකර අද පැවැත්වූ මාධ්‍ය හමුවකදී ඒ පිළිබද වැඩිදුරටත් කරුණු දැක්වුවා. ,, රටේ කිසිදු ප‍්‍රදේශයකට අද දිනයේ පොලිස් ඇදිරි නීතිය පැනවීමක් සිදුනොවන බවද මෙහිදී ප‍්‍රකාශ කෙරුණා. ,,මේ අතර පාස්කු ඉරිදා ත‍්‍රස්ත ප‍්‍රහාරයට සම්බන්ධ පුද්ගලයින් සමග සමීප සබදතා පැවැත්වූ බවට වත්තල, මාබෝල ප‍්‍රදේශයේදී අත්අඩංගුවට ගත් සැකකරු සම්බන්ධයෙන් තවදුරටත් විමර්ශන සිදුවන බවද පොලිස් මාධ්‍ය ප‍්‍රකාශකවරයා මෙහිදී පැවසුවා.,,සියලූ පාසල්වල සහ සියලූ ආගමික ස්ථානවල ආරක්‍ෂාව තහවුරු කර ඇති බවද වෙසක් සමය වෙනුවෙන් ද විශේෂ ආරක්‍ෂක වැඩපිළිවෙලක් සැලසුම් කර ඇති බවද මෙහිදී ප‍්‍රකාශ කෙරුණා."}
{"title":"ශී‍්‍ර ලංකාව සිංහල බෞද්ධ රටක් - රවී සහ සාගල අවධාරණය කරති","authors":["දිල්ශාන් තුෂාර ","ඩිල්ෂාන් මඩවල"],"date":{"year":"2019","month":"05","date":"16"},"views":"2693","content":"ශී‍්‍ර ලංකාව සිංහල බෞද්ධ රටක් නොවන බවට ඉකුත්දා කෙරුණු ප‍්‍රකාශය සම්බන්ධයෙන් අදත් ස්ථාන කිහිපයකදී අදහස් පළ වුණා.,,අමාත්‍ය රවී කරුණානායක පැවසුවේ එම ප‍්‍රකාශය එක්සත් ජාතික පක්‍ෂයේ පොදු අදහස නොවන බවයි. අද පෙරවරුවේ කොළඹදී මාධ්‍යවේදීන් කළ ප‍්‍රශ්න කිරීමකට පිළිතුරු දෙමින් අමාත්‍යවරයා ඒ බව පැවසුවා.,, මේ අතර අමාත්‍ය සාගල රත්නායක පැවසුවේ කවුරුන් කුමක් කීවත් ශී‍්‍ර ලංකාව සිංහල බෞද්ධ රටක් බවයි. බහුතරය ඒ බව පිළිගෙන ඇතැයිද අමාත්‍යාවරයා පැවසුවා.,, අගුණුකොලපැලැස්ස, එරමිණියාය තරුණ සේවා සභවේ අද පැවති උත්සවයකදී අමාත්‍ය සාගල රත්නායක එම අදහස් පළ කළා."}
{"title":"සැක සහිත පොත් සමග අකුරැස්සේදී අත්අඩංගුවට ගත් අයෙකු රක්ෂිත බන්ධනාගාර ගත කෙරේ","authors":["ටී කේ මහින්ද"],"date":{"year":"2019","month":"05","date":"16"},"views":"2685","content":"-සැක සහිත පොත් තොගයක් සමග අත්අඩංගුවට ගත් පුද්ගලයෙකු ලබන 29 වනදා දක්වා රක්‍ෂිත බන්ධනාගාරගත කිරීමට මාතර මහේස්ත‍්‍රාත් අධිකරණය අද නියෝග කළා.,,මෙම පුද්ගලයා කල්මුණේ ප‍්‍රදේශයේ පදිංචිකරුවෙකු වන අතර මාස 3 ක් පමණ තිස්සේ කුලී පදනම මත නිවසක් ලබාගෙන අකුරැස්සේ පදිංචිව සිටින බවයි විමර්ශනවලින් හෙළිව ඇත්තේ.,,ඔහු ළග තිබූ පොත් අරාබි බසින් රචනා කළ ඒවා බවද ඒවායෙහි කතුවරයා මෙම පුද්ගලයාගේ පියා බවද හෙළි වී තිබෙනවා."}
{"title":"හැඳුනුම්පත් වලට ඉල්ලූම ඉහළ යයි","authors":["ඩිල්ෂාන් මඩවල"],"date":{"year":"2019","month":"05","date":"16"},"views":"3762","content":"ජාතික හැදුනුම්පත් ලබාගැනීම සදහා ඉල්ලූම්පත් ඉදිරිපත්වීම මේ දිනවල කැපී පෙනෙන ලෙස ඉහළ ගොස් තිබෙනවා.,,එක්දින සේවය යටතේ ජාතික හැදුනුම්පත් ලබාගැනීම සදහා පමණක් දෛනිකව ඉල්ලූම්පත් 2,000 ක් පමණ ඉදිරිපත් වන බවයි පුද්ගලයින් ලියාපදිංචි කිරීමේ දෙපාර්තමේන්තුව පවසන්නේ.,,ඒ අනුව සේවා සැපයීමට අමතර කාර්ය මණ්ඩලයන්ද මේ දිනවල යොදවා සිටින බව මෙහිදී වැඩිදුරටත් ප‍්‍රකාශ කෙරුණා.,,එක්දින සේවය යටතේ ජාතික හැදුනුම්පත් නිකුත් කිරීමට ඉල්ලූම්පත් භාර ගැනීම පෙරවරු 7.30 ට ආරම්භ කෙරෙන බවයි වැඩිදුරටත් ප‍්‍රකාශ කෙරුණේ.,,පවත්නා තත්ත්වය යටතේ පුද්ගලයින් ලියාපදිංචි කිරීමේ දෙපාර්තමේන්තුවේ ආරක්‍ෂාව සදහා විශේෂ වැඩපිළිවෙලක් කි‍්‍රයාත්මක කර තිබෙනවා."}
{"title":"මහනුවර ඇසළ පෙරහැරේ ආරක්ෂාව සම්බන්ධයෙන් ජනපති සමග සාකච්ඡාවකට බස්නායක නිළමේවරු සැරසෙති","authors":["හේරත් ඒකනායක"],"date":{"year":"2019","month":"05","date":"16"},"views":"1651","content":"මහනුවර ශ‍්‍රී දළදා මාලිගාවේ ඇසළ පෙරහැරේ ආරක්ෂාව සම්බන්ධයෙන් ජනාධිපතිවරයා හමුවී සාකච්ඡුා කිරීමට බලාපොරොත්තු වන බව සමස්ත ලංකා බස්නායක නිලමේවරුන්ගේ සංගමය පවසනවා.,,මෙම සංගමයේ සභාපති නාථ දේවාලයේ බස්නායක නිලමේ ගයාන් හීන්කෙන්ද පැවසුවේ ශ‍්‍රී දළදා මාලිගාවේ ඇසළ මංගල්‍යයේ ආරක්ෂාව සම්බන්ධයෙන් ගැටලූ පවතින බවයි.,,මහනුවරදී පැවැත්වුනු මාධ්‍ය හමුවකදී නාථ දේවාලයේ බස්නායක නිලමේවරයා මෙම අදහස් පළ කළා."}
{"title":"\"බුදුදහමට ප‍්‍රමුඛස්ථානය නොදී කටයුතු කළ ඇතැම් දේශපාලනඥයින් නිසා රට අවුල් සහගත වෙලා\"","authors":["ඉන්දික අරුණ කුමාර"],"date":{"year":"2019","month":"05","date":"16"},"views":"3109","content":"බුදුදහමට ප‍්‍රමුඛස්ථානය නොදී කටයුතු කළ ඇතැම් දේශපාලනඥයින් හේතුවෙන් රට අවුල් සහගත තත්ත්වයකට පත්ව ඇති බව අස්ගිරි පාර්ශ්වයේ අනුනායක පූජ්‍ය ආනමඩුවේ ධම්මදස්සී නාහිමියන් පවසනවා.,,ඓතිහාසික ලෙනදොර ශී‍්‍ර මලියදේව පිරිවෙන් මහා විහාරයේ පැවැති උත්සවයට එක්වෙමින් උන්වහන්සේ මෙම අදහස් පළ කළා."}
{"title":"රට අස්ථාවර කරන පුද්ගලයින් පිළිබඳ තොරතුරු හෙළි කිරීමට රදගුරුවරයෙක් සැරසේ","authors":["ලහිරු කපුගේ"],"date":{"year":"2019","month":"05","date":"16"},"views":"6533","content":"පාස්කු ඉරිදා ප‍්‍රහාරය සහ රට අස්ථාවර කරන සිද්ධීන්වලට සම්බන්ධ පුද්ගලයින් පිළිබඳ තමන් සතු තොරතුරු කඩිනමින් වගකිව යුතු පාර්ශ්ව වෙත ලබා දෙන බව දේශහිතෛෂී කිතුණු සංසදය පවසනවා.  ,,එහි කැඳවුම්කරු ශාන්ත ප‍්‍රැන්සිස් රදගුරුතුමන් පැවසුවේ ජනාධිපතිවරයා සහ පොලිස්පතිවරයා හමුවි අදාළ තොරතුරු ලබා දෙන බවයි."}
{"title":"පොහොර උරයක දමා තිබු මිනිස් අස්ථි (PHOTOS)","authors":["ජූඞ් සමන්ත"],"date":{"year":"2019","month":"05","date":"16"},"views":"4060","content":"මාදම්පේ මරම්බැටේ ප‍්‍රදේශයේ ස්ථානයක තිබී හමුවූ මිනිස් අස්ථී කොටස් සම්බන්ධයෙන් පරීක්ෂණයක් සිදු කර අධිකරණයට කරුණු වාර්තා කරන ලෙස හලාවත වැඩබලන මහේස්ත‍්‍රාත් ශානක උදයංග නියෝගයක් නිකුත් කර තිබෙනවා.,,ඒ, හලාවත මහ රෝහලේ අධිකරණ වෛද්‍ය නිලධාරිවරයා වෙතයි.,,ඊයේ (15) සවස මාදම්පේ පොලීසිය විසින් පොහොර උරයක බහා තිබූ එම අස්ථි කොටස් සොයා ගෙන තිබෙනවා. මිනිස් හිස් කබලක් සහ අනෙකුත් අස්ථි එහි තිබූ බවයි පොලීසිය පැවසුවේ."}
{"title":"දේශීය සංචාරකයින්ට සීගිරිය දින 03ක් නොමිලේ විවෘත වෙයි","authors":["කාංචන කුමාර ආරියදාස"],"date":{"year":"2019","month":"05","date":"16"},"views":"2434","content":"සීගිරිය පුරාවිද්‍යා පරිශ‍්‍රය හා කෞතුකාගාරය මේ මස 18, 19, 20 දිනවල දේශීය සංචාරකයන්ට නොමිලේ නැරඹීමට අවස්ථාව සලසා දී ඇති බව මධ්‍යම සංස්කෘතික අරමුදල පවසනවා.,,ඒ, වෙසක් උත්සවය හා ජාතික කෞතුකාගාර දිනයට සමගාමීවයි.,,සීගිරියේ කැනීම් තුළින් හමුවූ පුරාවස්තු ප‍්‍රදර්ශනයක් හා අධ්‍යාපනික වැඩසටහන් කිහිපයක් ද එම දින 03 තුළ කි‍්‍රයාත්මක කෙරෙන බව මධ්‍යම සංස්කෘතික අරමුදලේ සීගිරි ව්‍යාපෘති කළමනාකරු මේජර් අනුර නිශාන්ත පැවසුවා.,,අදාළ දිනයන්හි සීගිරිය පුරා විද්‍යා පරිශ‍්‍රයේ ආරක්ෂාව සඳහා යුද හමුදාව එක් කර ගන්නා බවද සීගිරි ව්‍යාපෘති කළමනාකාරවරයා වැඩිදුරටත් සඳහන් කළා."}
{"title":"\"විදුලි බුබුලක් දල්වලා පහන් පූජාවට කියන ගාථාව කියන්න බෑ\"","authors":["ලහිරු කපුගේ"],"date":{"year":"2019","month":"05","date":"16"},"views":"3026","content":"පිංබර වෙසක් මංගල්‍යය උදාවීමට ඉතිරිව ඇත්තේ තවත් දින 02ක් පමණයි.,,මෙවර වෙසක් පුර පසළොස්වක පොහොය ශ‍්‍රී ලාංකික බෞද්ධ ජනතාවට සැමරීමට සිදුව ඇත්තේ වෙනස් පසුබිමකයි.,,ආමිස පූජාවන්ට වඩා ප‍්‍රතිපත්ති පූජාවන්ට වැඩි නැඹුරුවක් දක්වමින් මෙවර වෙසක් සැමරීම සිදු කිරීමට රටම පෙළ ගැසී ඇත්තේ එවන් පසුබිමකයි.,,අනුරාධපුර භික්ෂු විශ්ව විද්‍යාලයේ කථිකාචාර්ය දර්ශනපති පූජ්‍ය වව්නියාවේ පඤ්ඤාසේකර හිමියන් සඳහන් කළේ \"සමහරු ප්ලාස්ටික් මල් ගෙනත් බුදුන්ට පූජා කරනවා. ඔබ කරන පූජාව ධර්මයට අනුව ගැලපෙන්න ඕනේ. සමහරු පහන වෙනුවට විදුලි බුබුලක් දල්වනවා. පහන තුළින් තමයි ධර්ම කාරණාව සිහිපත් වෙන වැදගත්ම සංඛේතය වෙන්නේ. විදුලි බුබුලක් දල්වලා පහන් පූජාවට කියන ගාථාව කියන්න බෑ.\" යනුවෙනි. ,,අසිරිමත් වෙසක් මංගල්‍යය වෙනුවෙන් නෙත් නිවුස් ගෙන එන විශේෂාංග මාලාවෙන් තවත් අදියරක් පහතින් අහන්න."}
{"title":"\"මූල්‍ය බුද්ධි කටයුතු ගැන රජය දක්වන අවධානය මදි\"","authors":["හේමන්ත කහවලගේ","ලහිරු කපුගේ "],"date":{"year":"2019","month":"05","date":"16"},"views":"1531","content":"ගෝලීය ත‍්‍රස්තවාදය පැරදවීම සඳහා රජය මූල්‍ය බුද්ධි ඒකකයේ කටයුතු කාර්යක්ෂම කළ යුතු බව ඒකාබද්ධ විපක්ෂය පෙන්වා දෙනවා. ඒ පිළිබඳ රජය දක්වන අවධානය කෙරෙහි සෑහීමකට පත්විය නොහැකි බවයි පාර්ලිමේන්තු මන්තී‍්‍ර බන්දුල ගුණවර්ධන පෙන්වා දෙන්නේ. ,,2015 වසරේ සිට සිදුව ඇති ජාතික ආරක්ෂාවට තර්ජනයක් වන සැකකටයුතු මූල්‍ය සැපයීම් පිළිබඳ කඩිනම් පරීක්ෂණයක් සිදු කළ යුතු බව ද, පාර්ලිමේන්තු මන්තී‍්‍ර ආචාර්ය බන්දුල ගුණවර්ධන පෙන්වා දුන්නා."}
{"title":"පොලිස් ඇඳිරි නීතිය ඉවත් කෙරේ","authors":["සමන්ත කුමාර","ලහිරු කපුගේ"],"date":{"year":"2019","month":"05","date":"16"},"views":"1800","content":"වයඹ පළාතට සහ ගම්පහ පොලිස් කොට්ඨාශයට පනවා තිබූ පොලිස් ඇඳීරි නීතිය අද (16) අලුයම 04.00ට ඉවත් කෙරුණා.,,සාමය ආරක්ෂා කිරීමේ අරමුණින් ඊයේ (15) රාතී‍්‍ර 07.00 සිට එම ප‍්‍රදේශවලට පොලිස් ඇඳීරි නීතිය පනවා තිබුණා.,,මීට දින කිහිපයකට පෙර කලහකාරී සිදුවීම් වාර්තා වූ ප‍්‍රදේශවල ආරක්ෂාව පොලීසිය හා ආරක්ෂක අංශ එක්ව තවදුරටත් තර කර තිබෙනවා. අදාළ සිද්ධීන්වලට සම්බන්ධ විමර්ශන මේ වනවිටත් කි‍්‍රයාත්මක අතර ඊයේ දිනය වනවිට වයඹ පළාතේ කලහකාරී සිද්ධීන්වලට සම්බන්ධ සැකකරුවන් 78දෙනෙකු අත්අඩංගුවට ගෙන රක්ෂිත බන්ධනාගාර ගත කර ඇති බවයි පොලිස් මාධ්‍ය ප‍්‍රකාශක පොලිස් අධිකාරී රුවන් ගුණසේකර පැවසුවේ."}
{"title":"විශ්වාසභංගයේදී කතෝලික ජනතාව සහ කාදිනල් හිමියන්ගේ උපදෙස් මත කටයුතු කරනවා - එජාප මන්ත්‍රිවරයෙක් කියයි","authors":["සජිත් තිලකරත්න","ලහිරු කපුගේ"],"date":{"year":"2019","month":"05","date":"16"},"views":"6085","content":"අමාත්‍ය රිෂාඞ් බදියුර්දීන්ට එරෙහි විශ්වාසභංග යෝජනාවට සහය දක්වනවාද, නැද්ද යන්න එම යෝජනාවේ ඇතුළත් කරුණු අනුව තීරණය කරන බව ජනතා විමුක්ති පෙරමුණ පවසනවා.,,නෙත් නිවුස් කළ කරුණු විමසීමකදී එම පක්ෂයේ පාර්ලිමේන්තු මන්තී‍්‍ර වෛද්‍ය නලින්ද ජයතිස්ස මේ බව කියා සිටියා.,,මෙම විශ්වාසභංග යේාජනාව සම්බන්ධයෙන් නෙත් නිවුස් එක්සත් ජාතික පක්ෂයේ මතය විමසා සිටියේ පාර්ලිමේන්තු මන්තී‍්‍ර වෛද්‍ය කාවින්ද ජයවර්ධනගෙන්. ,,එහිදී \"මෙම විශ්වාසභංගය ගේන්නේ මොන කාරණා මතද කියන දේ සම්බන්ධයෙන් ජනතාව දැනුවත් විය යුතුයි. කෙසේවෙතත් මේ පිළිබඳව පක්ෂය විසින් තවමත් අපිව දැනුවත් කරලත් නෑ. ඒ දැනුවත් කිරීම මතත්.. විශේෂයෙන්ම කතෝලික ජනතාව සහ කාදිනල් හිමියන්ගේ උපදෙස් මතත් මම පෞද්ගලිකව කටයුතු කරන්න බලාපොරොත්තු වෙනවා. එජාපයේ අදහස පිළිබඳව මේ වන විට සාකච්ඡාවක් සිදුවෙලා නෑ.\" යනුවෙන් කියා සිටියා.,,රිෂාඞ් බදියුදීන් අමාත්‍යවරයාට එරෙහිව ගෙන එන විශ්වාසභංග යෝජනාව සම්බන්ධයෙන් ජනාධිපති මෛතී‍්‍රපාල සිරිසේන මහතා සමග සාකච්ඡා කර ශ‍්‍රී ලංකා නිදහස් පක්ෂයේ ස්ථාවරය ප‍්‍රකාශ කරන බව පාර්ලිමේන්තු මන්තී‍්‍ර මහින්ද අමරවීර නෙත් නිවුස් කළ විමසීමකදී කියා සිටියා."}
{"title":"බදියුර්දීන්ට එරෙහි විශ්වාසභංගය තවත් පැය කිහිපයකින් කථානායකට","authors":["ලහිරු කපුගේ"],"date":{"year":"2019","month":"05","date":"16"},"views":"3752","content":"අමාත්‍ය රිෂාඞ් බදියුර්දීන්ට එරෙහිව ගෙනඑන විශ්වාසභංග යෝජනාව අද (16) පෙරවරුවේ කථානායකවරයා වෙත භාර දෙන බව ඒකාබද්ධ විපක්ෂය පවසනවා. නෙත් නිවුස් කළ කරුණු විමසිමකදී පාර්ලිමේන්තු මන්තී‍්‍ර උදය ගම්මන්පිල පැවසුවේ උදෑසන 10.00ට විශ්වාසභංග යෝජනාව කථානායකවරයා වෙත භාරදීමට නියමිත බවයි. ,,මෙම විශ්වාසභංග යෝජනාවට සහය පළ කරන අනෙක් පාර්ශ්ව පිළිබඳව ද නෙත් නිවුස් පාර්ලිමේන්තු මන්තී‍්‍ර උදය ගම්මන්පිලගෙන් විමසීමක් කළා.,,එහිදී ඔහු කියා සිටියේ \"ජවිපෙ ජාතික ලයිස්තු අපේක්ෂකයෙක් පිළිබඳත් මෙම චෝදනා අතරේ තිබෙනවා. ඒ නිසා ජනතා විමුත්කි පෙරමුණට මේකට අත්සන් කරන්න අපි ආරාධනා කළේ නෑ. ඔවුන් අපහසුතාවයට පත්වෙන නිසා. නමුත් ඔවුන්ට ඕනේ නම් පුළුවන් අන්තවාදයට තමන්ගේ විරෝධය පෙන්නුම් කරන්න විවාදයේදී එකට එකතු වෙන්න පුළුවන්. ශ්‍රීලනිපය දැනුම් දුන්නේ මන්ත්‍රි කණ්ඩායම සාකච්ඡා කර මේ සම්බන්ධයෙන් තීන්දුවක් ගන්නා බවයි. \" යනුවෙනි."}
{"title":"ජනපති දිවයිනට පැමිණෙයි","authors":["ටී.කේ.ජී කපිල - කටුනායක"],"date":{"year":"2019","month":"05","date":"16"},"views":"2782","content":"අන්තර්ජාතික සමුළුවකට සහභාගී වීම සදහා චීන සංචාරයකට එක්ව සිටි ජනාධිපති මෛත්‍රීපාල සිරිසේන මහතා ඇතුළු දූත පිරිස අද (16) දින අලුයම යළි ශ්‍රී ලංකාවට පැමිණ තිබෙනවා.,,මෙම පිරිස අද දින අලුයම 5.15 ට චීනයේ බෙයිජිං නුවර සිට පැමිණි ශ්‍රී ලන්කන් ගුවන් සේවයේ යූ.එල්.- 869 දරන ගුවන් යානයෙන් කටුනායක ගුවන් තොටුපළ වෙත පැමිණ තිබුණා."}
{"title":"පුනානි ශරීයා විශ්ව විද්‍යාලයට ලැබුණු ආධාර පිළිබඳ  විගනණයක් සිදු කරන්නැයි ඉල්ලීම්","authors":["මහේෂ් චතුරංග "],"date":{"year":"2019","month":"05","date":"15"},"views":"3241","content":"මඩකලපුව පුනානි ප්‍රදේශයේ ඉදිකර ඇති ශරීයා විශ්ව විද්‍යාලයට ලැබුණු මුදල් පිළිබඳ විගණනයක් සිදු කර රටට හෙළි කළ යුතු බව ජාතික විශ්ව විද්‍යාල ආචාර්යවරුන්ගේ සංගමය පවසනවා. එහි මහ ලේකම් මහාචාර්ය චන්න ජයසුමන මේ බව පැවසුවේ සමස්ථ ලංකා බෞද්ධ මහා සම්මේලනයේ අද පැවැති මාධ්‍ය හමුවකදීයි.,,,,මෙම මාධ්‍ය හමුවට එක්වූ සුරකිමු ශ්‍රී ලංකා සංවිධානයේ සභාපති පූජ්‍ය පාහියන්ගල ආනන්ද සාගර හිමියන් පැවසුවේ පුනානි ශරීයා විශ්ව විද්‍යාලය, නැගෙනහිර විශ්ව විද්‍යාලය යටතට පත් කළ යුතු බවයි. ,,,,අන්තවාදී අධ්‍යාපනය පිටු දකිමු මැයෙන් මෙම මාධ්‍ය හමුව පැවැත්වුණා."}
{"title":"සංචාරක ක්ෂේත්‍රයට දුන් සහන ගැන ආණ්ඩුවෙන් පැහැදිළි කිරීමක්","authors":["හේරත් ඒකනායක - මහනුවර"],"date":{"year":"2019","month":"05","date":"15"},"views":"2556","content":"පාස්කු ඉරිදා ප්‍රහාරය හේතුවෙන් බිඳ වැටී ඇති මෙරට සංචාරක කර්මාන්ත ක්ෂේත්‍රය මෙම වසර තුළදීම යථාතත්ත්වයට පත් කිරීමට රජය අවශ්‍ය ක්‍රියාමාර්ග ගනිමින් සිටින බව මුදල් රාජ්‍ය අමාත්‍ය ඉරාන් වික්‍රමරත්න පවසනවා. මහනුවරදී මාධ්‍ය හමුවේ අදහස් දක්වමින් අමාත්‍යවරයා මේ බව කියා සිටියා.,,,,කඩාවැටී ඇති සංචාරක කර්මාන්ත ක්ෂේත්‍රය වෙනුවෙන් සහන සැලසීමේදි රජය සහන ලබා දී ඇත්තේ මහාපරිමාණ ව්‍යාපාරිකයින්ට පමණක් බවට එල්ල වන චෝදනා සම්බන්ධයෙන් මාධ්‍යවේදීන් මෙහිදි ප්‍රශ්න කළා. ඊට මුදල් රාජ්‍ය අමාත්‍ය ඉරාන් වික්‍රමරත්න ප්‍රතිචාර දැක්වූයේ මෙලෙසයි."}
{"title":"සතොස ප්‍රධාන ගොඩනැගිල්ලේ සැකකටයුතු කාමර ගැන අනාවරණයක්","authors":["සමන්ත කුමාර"],"date":{"year":"2019","month":"05","date":"15"},"views":"6629","content":"අමාත්‍ය රිෂාඞ් බදියුර්දීන්ගේ අමාත්‍යංශයට අයත් කොළඹ වොක්ෂ්වෝල් වීදියේ පිහිටි සතොස ප්‍රධාන ගොඩනැගිල්ලේ සැකකටයුතු කාමර පවතින බව සතොස සේවකයින් පවසනවා.,,අද (15) පැවැති මාධ්‍ය හමුවකදී ජාතික ආරක්ෂාව සඳහා වූ සතොස සේවක එකමුතුවේ සභාපති චන්දන පුෂ්පමාල් ඒ පිළිබඳ කරුණු දැක්වූයේ මෙලෙසයි."}
{"title":"මංගලගේ ප්‍රකාශයට එරෙහිව පොලිස් මූලස්ථානයට පැමිණිල්ලක්","authors":["හේමන්ත කහවලගේ"],"date":{"year":"2019","month":"05","date":"15"},"views":"2828","content":"අමාත්‍ය මංගල සමරවීර ඉකුත් දා සිදු කළ ප්‍රකාශයෙන් ජාතීන් අතර අසමගිය ඇතිවන බව පවසමින් පොලිස් මූලස්ථානයට අද (15) පෙත්සමක් ඉදිරිපත් කෙරුණා. ඒ, ඒකාබද්ධ විපක්ෂයේ මන්ත්‍රීවරුන් පිරිසක් සහ සත්‍ය ගවේෂකයේ සංවිධානයේ නියෝජිතයින් විසින්. ඒ පිළිබඳ කරුණු දැක්වූ සත්‍ය ගවේෂකයෝ සංවිධානයේ කැඳවුම්කරු නීතීඥ ප්‍රේමනාත් සී දොලවත්ත."}
{"title":"ඌව වෙල්ලස්ස සහ සබරගමුව විශ්ව විද්‍යාල වල අධ්‍යයන කටයුතු  21දා ඇරඹෙයි","authors":["සමන්ත කුමාර"],"date":{"year":"2019","month":"05","date":"15"},"views":"1482","content":"ඌව වෙල්ලස්ස විශ්ව විද්‍යාලයේ සියලූම පීඨවල අධ්‍යයන කටයුතු මැයි මස 21වනදා ආරම්භ කිරීමට තීරණය කර තිබෙනවා.,,එම විශ්ව විද්‍යාලයේ උපකුලපති මහාචාර්ය ජයන්තලාල් රත්නසේකරගේ අත්සනින් නිකුත් කෙරුණු නිවේදනයක ඒ බව සඳහන්.,,මැයි මස 20වනදා උදෑසන 08 සිට ශිෂ්‍ය නේවාසිකාගාර විවෘත කර ඇති අතර සියලූම නේවාසිකාගාර සිසුන් එදිනට නේවාසිකාගාර වෙත පැමිණිය හැකි බව ද එම නිවේදනයේ දැක්වෙනවා.,,ශ‍්‍රී ලංකා සබරගමුව විශ්ව විද්‍යාලයේ සියලූම පීඨයන්හි අධ්‍යයන කටයුතු ද මේ මස 21වනදා ආරම්භ කෙරෙනවා.,,නේවාසිකාගාර පහසුකම් හිමි සියලූම ශිෂ්‍ය ශිෂ්‍යාවන්ට මැයි මස 20වනදා නේවාසිකාගාර වෙත පැමිණිය හැකි බවයි එම විශ්ව විද්‍යාලයේ ලේකඛාධිකාරීවරයා නිකුත් කළ නිවේදනයක දැක්වෙන්නේ."}
{"title":"දේශපාලන වාසි ලබා ගන්න කලහකාරී සිද්ධීන් සිදු කළා - ඇමති රංජිත් මද්දුමබණ්ඩාර කියයි","authors":["දිල්ශාන් තුෂාර ","සමන්ත කුමාර"],"date":{"year":"2019","month":"05","date":"15"},"views":"1928","content":"පසුගිය දින කිහිපය තුළ ප‍්‍රදේශ කිහිපයක ඇතිවූ කලහකාරී සිද්ධීන් දේශපාලන වාසි ලබා ගැනීමේ අරමුණින් සිදු කරන ලද්දක් බව අමාත්‍ය රංජිත් මද්දුමබණ්ඩාර පවසනවා.,,අරලියගහ මන්දිරයේ අද පස්වරුවේ පැවැති මාධ්‍ය හමුවකදී අමාත්‍යවරයා මේ බව කියා සිටියා."}
{"title":"ඇමති මංගල පත්කළ ලිට්රෝ අධ්‍යක්ෂක මණ්ඩලයට අතුරු තහනම් නියෝගයක් ","authors":["දිනුක් හේවාවිතාරණ"],"date":{"year":"2019","month":"05","date":"15"},"views":"2570","content":"මුදල් අමාත්‍ය මංගල සමරවීරගේ නියෝග මත ලිට්රෝ ගෑස් සමාගමට පත් කළ නව අධ්‍යක්‍ෂ මණ්ඩලයට එම තනතුරු වල කටයුතු කිරීම ලබන 28 වැනිදා තෙක් වළකාලමින් කොළඹ වාණිජ මහාධිකරණ විනිසුරු ආර් ගුරුසිංහ මහතා අද (15) අතුරු තහනම් නියෝගයක් නිකුත් කරනු ලැබුවා.,,මහා භාණ්ඩාගාරයේ කොටස් නොමැති ලිට්රෝ ගෑස් සමාගමේ අධ්‍යක්‍ෂවරුන් පත් කිරීමට මුදල් අමාත්‍යාංශයේ ලේකම්වරයාට බලයක් නොතිබියද මුදල් අමාත්‍ය මංගල සමරවීරගේ නියෝග මත ලිට්රෝ ගෑස් සමාගමට නව අධ්‍යක්‍ෂ මණ්ඩලයක් පත් කොට ඇතැයි කියමින් ලිට්රෝ ගෑස් සමාගමේ හිටපු කළමනාකරණ අධ්‍යක්ෂ මුදිත පීරිස් ඇතුළු අධ්‍යක්ෂ මණ්ඩලයේ සාමාජිකයන් සිව් දෙනෙකු විසින් ඉදිරිපත් කළ පෙත්සමක් සලකා බැලීමෙන් අනතුරුව අදාළ නියෝගය නිකුත් කළ විනිසුරුවරයා පෙර අධ්‍යක්‍ෂ මණ්ඩලයට ඔවුන්ගේ කටයුතු වලට බාධ නොකරන ලෙසද නව අධ්‍යක්‍ෂ මණ්ඩලයට නියෝග කරනු ලැබුවා.,,නව අධ්‍යක්‍ෂ මණ්ඩලයට එම තනතුරු වල කටයුතු කිරීම තාවකාලිකව වළකාලමින් අතුරු තහනම් නියෝගයක් නිකුත් කළ විනිසුරුවරයා මෙම පෙත්සම යළි කැඳවීමට නියමිත ලබන 28 වැනිදා විරෝධතා ඇත්නම් ඉදිරිපත් කිරීමට වගඋත්තරකරුවන්ට නියම කර සිටියා."}
{"title":"ජාත්‍යන්තර ත‍්‍රස්තවාදය අතුගා දැමීමට සියලූ රාජ්‍යයන් එක්විය යුතුයි - ජනපති","authors":["සමන්ත කුමාර"],"date":{"year":"2019","month":"05","date":"15"},"views":"1376","content":"ආගමික අන්තවාදයෙන් බිහිවන අන්තවාදී ත‍්‍රස්තවාදය ඇතුළු ජාත්‍යන්තර ත‍්‍රස්තවාදය සම්පූර්ණයෙන් අතුගා දැමීමට සියලූ රාජ්‍යයන් මිත‍්‍රශීලීව අත්වැල් බැඳගත යුතු බව ජනාධිපති මෛතී‍්‍රපාල සිරිසේන මහතා පවසනවා.,,අද චීනයේ බීජීං අගනුවරදී ආරම්භ වූ ‘‘ආසියානු ශිෂ්ටාචාර පිළිබඳ ජාත්‍යන්තර සමුළුව’’ අමතමින් ජනාධිපතිවරයා මේ බව කියා සිටියා. ,, මෙම සමුළුවෙන් නැගෙන හඬ ජාත්‍යන්තර ත‍්‍රස්තවාදය සහ ආගමික ත‍්‍රස්තවාදයන් පරාජය කිරීම සඳහා ශක්තියක් කරගත යුතු බව ද ජනාධිපතිවරයා පෙන්වා දුන්නා."}
{"title":"කොච්චිකඩේ බෝම්බ ඇටවූ වෑන් රථය මිලදී ගත් සැකකරු අත්අඩංගුවට ","authors":["දිනුක් හේවාවිතාරණ "," ප්‍රනීත් කරුණාරත්න "],"date":{"year":"2019","month":"05","date":"15"},"views":"4006","content":"කොච්චිකඩේ දේවස්ථානයට මරාගෙන මැරෙන බෝම්බ ප්‍රහාරය එල්ල කිරීමට පැමිණි සැකකරු පැමිණි බව කියන වැන් රථය මිලදී ගෙන එය සකස් කිරීමට සම්බන්ධ සැකකරුව නව කාත්තන්කුඩි ප්‍රදේශයේදී අත්අඩංගුව ගැනීමට අපරාධ පරීක්ෂණ දෙපාර්තමේන්තුව සමත්ව ඇති බව පොලිස් මාධ්‍ය ප්‍රකාශක පොලිස් අධිකාරී රුවන් ගුණසේකර සදහන් කර සිටිනවා.,,අපරාධ පරීක්ෂණ දෙපාර්තමේන්තුවට ලැබුණු ඔත්තුවක් මත මෙම වෑන් රථය මිලදී ගත් මොහොමඩ් ආදම් ලෙබ්බේ යන සැකකරු අත්අඩංගුවට ගෙන දැනට රඳවා ගෙන ප්‍රශ්න කරමින් සිටින බවයි මාධ්‍ය ප්‍රකාශකවරයා සදහන් කර සිටියේ. එම වෑන් රථය තුළද බෝම්බ සවිකර තිබු අතර පොලිස් විශේෂ කාර්ය බලකාය විසින් එම එය ආරක්ෂා සහිතව පිපිරවීම නිසා සිදුවන්නට ගිය විශාල හානියක් වලක්වා ගැනීමට හැකිවිය.,,ඉකුත් අප්‍රේල් මස 21 වෙනිදා සිදුවූ බෝම්බ ප්‍රහාරයන් සම්බන්ධයෙන් මේ වන විට කාන්තාවන් 10 දෙනෙක් ඇතුළුව පුද්ගලයින් 85 දෙනෙක් අත්අඩංගුවට ගෙන ඇති අතර එයින් 65 දෙනෙක් අපරාධ විමර්ශන දෙපාර්තමේන්තුවේ සහ 20 දෙනෙක් ත්‍රස්ත විමර්ශන ඒකකය විසින් ප්‍රශ්න කරමින් සිටියි. ඒ අතර සයින්දමරදු ප්‍රදේශයේදී පිපිරීමට ලක්වූ නිවසේ සිටි සහරාන් හෂීම්ගේ බිරිඳද සිටියි.,,මෙම ප්‍රහාරයට සම්බන්ධ අන්තවාදී සංවිධානයේ සාමාජිකයින් භාවිත කල බව කියන ආරක්‍ෂිත නිවාස 17ක් දිවයිනේ ප්‍රදේශ කිහිපයකින් සොයා ගැනීමට අපරාධ පරීක්ෂණ දෙපාර්තමේන්තුව සමත්ව ඇති අතර පුහුණු කඳවුරු සහ වැඩමුළු පැවැත්වූ ස්ථාන 07ක් ද අනාවරණය කරගෙන ඇති බව පොලිස් මාධ්‍ය ප්‍රකාශකවරයා සදහන් කර සිටියේ."}
{"title":"ඩෑන් පි‍්‍රයසාද්ට ඇප ","authors":["අධිකරණ වාර්තාකරු"],"date":{"year":"2019","month":"05","date":"15"},"views":"2411","content":"ජාතික සමගියට බාධා වන ආකාරයට කටයුතු කිරීමේ චෝදනාව මත ඊයේ අත්අඩංගුවට ගැනුණු සිංහලේ ජාතික ව්‍යාපාරයේ කැඳවුම්කරු ඩෑන් පි‍්‍රයසාද් ඇප මුදා හැරීමට කොළඹ ප‍්‍රධාන මහේස්ත‍්‍රාත් අධිකරණය අද නියෝග කළා.,,සැකකරු මුදා හැරුණේ රුපියල් ලක්ෂ 05 බැගින් වූ පුද්ගලික ඇප 02ක් මතයි. ,,මේ අතර ඊයේ අත්අඩංගුවට ගැනුණු දුෂණ විරෝධි බලකායේ මෙහෙයුම් අධ්‍යක්‍ෂ නාමල් කුමාර වැඩිදුර පරීක්ෂණ සදහා අපරාධ පරීක්ෂණ දෙපාර්තමේන්තුව වෙත භාරදී තිබෙනවා."}
{"title":"රිෂාඩ්ට එරෙහි විශ්වාසභංගයට ඒකාබද්ධ විපක්ෂයේ ඒකමතික අනුමැතිය","authors":["සමීර ගොඩපිටිය","සමන්ත කුමාර"],"date":{"year":"2019","month":"05","date":"15"},"views":"4977","content":"අමාත්‍ය රිෂාඩ් බදියුර්දීන්ට එරෙහිව ගෙන එන විශ්වාසභංග යෝජනාවට ඒකාබද්ධ විපක්ෂයේ පාර්ලිමේන්තු මන්තී‍්‍ර කණ්ඩායමේ ඒකමතික අනුමැතිය හිමිව තිබෙනවා.,,ඒ, විපක්ෂ නායක නිල නිවසේදී විපක්ෂ නායක මහින්ද රාජපක්ෂ මහතාගේ ප‍්‍රධානත්වයෙන් අද පැවැති රැස්වීමකදීයි.,,ඒ සම්බන්ධයෙන් විපක්ෂ නායක කාර්යාලයේ පැවැති මාධ්‍ය හමුවකදී කරුණු දැක්වූ පාර්ලිමේන්තු මන්තී‍්‍ර විමල් වීරවංශ...,, සිය පාලනයක් යටතේ සමාජ බෙදුම්වාදය වැළැක්වීම සඳහා ගත යුතු කි‍්‍රයාමාර්ග පිළිබඳ කෙටුම්පත්ක් සකස් කිරීම සඳහා කමිටුවක් පත් කිරීමට ද එහිදී තීරණය වූ බවයි පාර්ලිමේන්තු මන්තී‍්‍ර විමල් වීරවංශ කියා සිටියේ. ,, ප‍්‍රදේශ කිහිපයක ඊයේ සහ පෙරේදා දිනවල ඇතිවූ සිද්ධීන් සම්බන්ධයෙන් ද පාර්ලිමේන්තු මන්තී‍්‍ර විමල් වීරවංශ මෙම මාධ්‍ය හමුවේදී අදහස් පළ කළා."}
{"title":"පුද්ගලයින් තිදෙනෙකුට දිවි අහිමි කළ දඹුල්ලේ මාරක රිය අනතුර (PHOTOS)","authors":["කාංචන කුමාර ආරියදාස - දඹුල්ල "],"date":{"year":"2019","month":"05","date":"15"},"views":"2857","content":"දඹුල්ල කැකිරාව ප්‍රධාන මාර්ගයේ මඩාටුගම ප්‍රදේශයේ දී අද (15) පස්වරුවේ සිදුවූ රිය අනතුරකින් පුද්ගලයන් තුන් දෙනෙකු මියගොස් තවත් 6 දෙනෙකු තුවාල ලබා දඹුල්ල රෝහලට ඇතුළත් කළ බව කැකිරාව පොලීසිය කියයි.,,වෑන් රථයක් සහ ලොරි රථයක් මුහුණට මුහුණ ගැටීමෙන් මෙම මාරක රිය අනතුර සිදුව ඇතැයි පොලීසිය සඳහන් කළේය.,,මෙම අනතුරෙන් මියගොස් ඇත්තේ වෑන් රථයේ රියදුරු සහ වෑන් රථයෙන් පැමිණි කාන්තාවක් සහ කුඩා දියණියක් බව දඹුල්ල රෝහල් ප්‍රකාශකයෙකු සඳහන් කළේය.,,තුවාල ලැබූවන් අතර භික්ෂූන් වහන්සේ නමක් ද වීම විශේෂත්වයකි. ලොරි රථයේ රියදුරුද තුවාල ලබා දඹුල්ල මූලික රෝහලට ඇතුළත් කර තිබේ,,මෙසේ අනතුරට පත්ව ඇත්තේ මාතලේ මහවෙල පොලිස් බල ප්‍රදේශයේ කවටයාමුන ප්‍රදේශයේ පදිංචිකරුවෝ බව පොලීසිය කියයි., ,මෙම පිරිස අනුරාධපුර ජයසිරි මහා බෝධීන් වහන්සේට පූජාවක් පවත්වා නැවත නිවෙස් කරා ගමන් කරමින් සිටිය දී අනතුර සිදුව තිබේ."}
{"title":"ප්‍රචණ්ඩ ක්‍රියා වලට සම්බන්ධ රජයේ සහ පෞද්ගලික අංශයේ සැකකරුවන්ට වැඩ වරදියි","authors":["දිනුක් හේවාවිතාරණ "," ප්‍රනීත් කරුණාරත්න "],"date":{"year":"2019","month":"05","date":"15"},"views":"5306","content":"පසුගියදා වයඹ පළාතේ ඇතිවූ ප්‍රචණ්ඩ ක්‍රියා සම්බන්ධයෙන් අත්අඩංගුවට ගනු ලැබූ පුද්ගලයින් අතර රජයේ සහ පෞද්ගලික අංශයේ සේවකයින් ද සිටින බව පොලිස් මාධ්‍ය ප්‍රකාශක පොලිස් අධිකාරී රුවන් ගුණසේකර සදහන් කර සිටිනවා. ,,එලෙස අත්අඩංගුවේ සිටින සහ ඉදිරියේදී අත්අඩංගුවට ගන්නා රජයේ සහ පෞද්ගලික අංශයේ සේවය කරනු ලබන පුද්ගලයින් ප්‍රචණ්ඩ ක්‍රියාවන්ට සම්බන්ධවූ බවට දන්වමින් ඔවුන්ගේ රාජකාරී ස්ථාන වෙත පොලිසිය විසින් විශේෂ දැනුම් දීමක් සිදු කිරීමට නියමිතයි. එම පිරිස් වලට එරෙහිව ආයතනික මට්ටමින් විනය ක්‍රියා මාර්ග ගන්නා ලෙස දැනුම් දෙන බව පොලිස් අධිකාරී රුවන් ගුණසේකර මෙහිදී ප්‍රකාශ කර සිටියා.,,මෙලෙස ඇතිවූ ප්‍රචණ්ඩ ක්‍රියා සම්බන්ධයෙන් මේ වන විට අත්අඩංගුවට ගනු ලැබූ පුද්ගලයින් 78 දෙනෙක් රක්ෂිත බන්ධනාගාර ගත කර ඇති අතර ඔවුන් සම්බන්ධයෙන් සිදුකරනු ලැබූ හඳුනා ගැනීමේ කටයුතු වලදී එම පිරිස් අතර සිටින රජයේ සහ පෞද්ගලික අංශයේ සේවකයින් සම්බන්ධයෙන් තොරතුරු අනාවරණය වී ඇති බවයි පොලිස් මාධ්‍ය ප්‍රකාශකවරයා සදහන් කර සිටියේ. දැනට ලැබී ඇති වීඩියෝ පට අනුව ඉදිරි සැකකරුවන් අත්අඩංගුවට ගැනීමට විමර්ශන සිදුකරනු ලබන බව ඔහු මෙහිදී වැඩිදුරටත් සදහන් කර සිටියා.,,පසුගියදා ඇතිවූ මෙම තත්ත්වය පාලනය කිරීමට ත්‍රිවිධ හමුදාවට අමතරව පොලිසියේ නිලධාරීන් 5500ක් යෙදවීමට සිදුවූ බවත් එමගින් දෛනික පොලිස් රාජකාරී වලට පාඩුවක් වන බවට මාධ්‍ය ප්‍රකාශකවරයා කියා සිටියා."}
{"title":"වයඹ  කලහකාරි සිදුවිම් වලට සම්බන්ධ සැකකරුවන් 78ක් අත්අඩංගුවට","authors":["දිනුක් හේවාවිතාරණ"],"date":{"year":"2019","month":"05","date":"15"},"views":"1307","content":"වයඹ පළාතේ ඉකුත්දා ඇතිවු කලහකාරි සිදුවිම් සම්බන්ධයෙන් සැකකරුවන් 78 දෙනෙකු අත් අඩංගුවට ගැනිමෙන් අනතුරුව බන්ධනාගාර ගත කර ඇති බව පොලිස් මාධ්‍ය ප්‍රකාශක පොලිස් අධිකාරි රුවන් ගුණසේකර සදහන් කරනවා.,,එලෙස අත් අඩංගුවට ගනු ලැබු සැකකරුවන්ව මේ වන විට රක්ෂිත බන්ධනාගාර ගත කර ඇත.,,කුරුණෑගල, කුලියාපිටිය, නිකවැරටිය සහ හලාවත ප්‍රදේශවලදි එම සැකකරුවන් පොලිසිය විසින් අත් අඩංගුවට ගෙන ඇත.,,ඉදිරියේදි මෙම සිද්ධි වලට අදාල සැකකරුවන්ව දැනට ලැබි ඇති විඩ්යෝ දර්ශන උපයෝගි කර ගනිමින් අත් අඩංගුවට ගැනිමට අවශ්‍ය පියවර ගෙන ඇති බවයි පොලිස් මාධ්‍ය ප්‍රකාශක පොලිස් අධිකාරි රුවන් ගුණසේකර සදහන් කර සිටියේ."}
{"title":"මැයි 20 වනදා රජයේ නිවාඩු දිනයක් ලෙස ප‍්‍රකාශයට පත් කෙරේ","authors":["සමන්ත කුමාර","ලහිරු කපුගේ"],"date":{"year":"2019","month":"05","date":"15"},"views":"4093","content":"මැයි මස 20වන සඳුදා දිනය රජයේ නිවාඩු දිනයක් ලෙස ප‍්‍රකාශයට පත් කර තිබෙනවා.,,අභ්‍යන්තර හා ස්වදේශ කටයුතු සහ පළාත් සභා හා පළාත් පාලන අමාත්‍ය වජිර අබේවර්ධන පැවසුවේ වෙසක් පුර පසලොස්වක පොහොය දිනය 18වන සෙනසුරාදාට යෙදී තිබීමත්, ඊට පසු දිනය ඉරිදා දිනයක් වීමත් සලකා මෙම නිවාඩු දිනය ප‍්‍රකාශයට පත් කර ඇති බවයි.,,ජනාධිපතිවරයාගේ සහ අග‍්‍රාමාත්‍යවරයාගේ උපදෙස් පරිදි මෙම තීරණය ගෙන ඇති බව ද අමාත්‍යවරයා පැවසුවා."}
{"title":"අත්අඩංගුවට පත් නාමල් කුමාර CID භාරයට","authors":["දිල්ශාන් තුෂාර "],"date":{"year":"2019","month":"05","date":"15"},"views":"2775","content":"දුෂණ විරෝධි බලකායේ මෙහෙයුම් අධ්‍යක්‍ෂ නාමල් කුමාර වැඩිදුර පරීක්ෂණ සඳහා අපරාධ පරීක්ෂණ දෙපාර්තමේන්තුව වෙත භාරදී තිබෙනවා.,,පැමිණිල්ලක් ගොනු කිරීම සඳහා වරකාපොළ පොලිසියට පැමිණි අවස්ථාවේ ඊයේ (14) ඔහු අත්අඩංගුවට ගැණුනා.,,ඉකුත් දින කිහිපයේ ප‍්‍රදේශ කිහිපයක සිදු වූ නොසන්සුකාරී සිද්ධීන් සම්බන්ධයෙන් ප‍්‍රශ්න කිරීම සඳහා නාමල් කුමාර නමැත්තා අත්අඩංගුවට ගත් බවයි පොලිසිය ප‍්‍රකාශ කළේ.,,මීට අමතරව මහසොහොන් බලකායේ ප‍්‍රධානී අමිත් වීරසිංහ සහ නව සිංහලේ ජාතික ව්‍යාපාරයේ සභාපති ඩෑන් පි‍්‍රයසාද් ද ඊයේ (14) අත්අඩංගුව ගැණුනා."}
{"title":"\"දේශපාලනය සමග ආගම කලවම් කර ගැනීම මෝඩකමක්\" - මංගලගේ ප්‍රකාශයට පිළිතුරු","authors":["පාලිත ආරියවංශ","නිශාන් ද සිල්වා"],"date":{"year":"2019","month":"05","date":"15"},"views":"4503","content":"ශ‍්‍රී ලංකාව සිංහල බෞද්ධ රටක් නොවන බවට අමාත්‍ය මංගල සමරවීර සිදු කළ ප‍්‍රකාශය සම්බන්ධයෙන් ආගමික නායකයින් මෙන්ම දේශපාලඥයින් ද තවදුරටත් විවිධ අදහස් පළ කරනවා. අමාත්‍යවරයා ඊයේ (14) දිනයේ ද මෙවැනි ප‍්‍රකාශයක් සිදු කළා. ,,,,කෙසේවෙතත් ආගමික නායකයින් මෙන්ම දේශපාලඥයින් අවධාරණය කරන්නේ රට පත්ව ඇති තත්ත්වය හමුවේ එවැනි ප‍්‍රකාශ සිදු කිරීම කිසිසේත්ම යෝග්‍ය නොවන බවයි.,,බදුල්ල ඓතිහාසික මුතියංගණ රජමහා විහාරස්ථානයේ භාරකාර ආචාර්ය පූජ්‍ය මුරුද්දෙණියේ ධම්මරතන හිමියන් ද සඳහන් කළේ \"ජාතීන් අතර යම් ගැටුමක් නිර්මාණය කිරීම ඔහුගේ ප්‍රකාශ අතර තියෙනවාද යන සැකය මේ අවස්ථාවේදී අපිට මතුවෙනවා.\" යනුවෙනි. ,,,,කොළඹ අගරදගුරු අතිඋතුම් මැල්කම් කාදිනල් රංජිත් හිමිපාණන් ද අමාත්‍යවරයාගේ ප‍්‍රකාශය සම්බන්ධයෙන් අදහස් පළ කළා. එහිදී \"මේ රටේ බුද්ධාගම පැතිරිලා තියෙන එක අපිට තර්ජනයක් නෙමෙයි. ඒක අපිට ආශිර්වාදයක් කියලා හිතුවොත් හොඳයි. දේශපාලනය සමග ආගම කලවම් කර ගැනීම මම හිතන්නෙ ඉතාම මෝඩ වැඩක්.\" යනුවෙන් සඳහන් කළා. ,,,,කොළඹදී මාධ්‍ය වෙත අදහස් දක්වමින් පාර්ලිමේන්තු මන්ත‍්‍රී මහින්දානන්ද අලුත්ගමගේ ද මංගල සමරවීර අමාත්‍යවරයාගේ ප‍්‍රකාශයට ප‍්‍රතිචාර දැක්වූවා. එහිදී මැති ඇමතිවරුන්ගේ ප්‍රකාශ නිසා සිංහල ජනතාව විවිධ සිදුවීම්වලට පැටලෙන බවයි කියා සිටියේ. ඒ නිසා සිදුකරන ප්‍රකාශ ගැන වඩාත් සැළකිලිමත් වියයුතු බවද සඳහන් කළා.,,ත්‍රෛනිකායික මහ නාහිමිවරුන් ද ඊයේ (14) නිවේදනයක් නිකුත් කරමින් පැවසුවේ රටේ අයහපත් වාතාවරණයක් පවතින වකවානුවක දී අමාත්‍යවරයෙකු ‘‘ශ‍්‍රී ලංකාව සිංහල බෞද්ධ රටක් නොවන බවට’’ ප‍්‍රකාශයක් සිදු කිරීම ඇවිලෙන ගින්නට පිදුරු දැමීමක් බවයි."}
{"title":"හමුදාවට ලැබුණු වීඩියෝ දර්ශන ගැන පරීක්ෂණ අරඹයි","authors":["හේමන්ත කහවලගේ"," තරංග රුක්ෂාන්","ටෝනි කරුණානායක","උපේන්ද්‍ර සේරසිංහ"],"date":{"year":"2019","month":"05","date":"15"},"views":"6861","content":"තුන්මෝදර ප‍්‍රදේශයේ කළහකාරී ක‍්‍රියාවන් සිදුවන අවස්ථාවේ ආරක්ෂක අංශ නිල ඇඳුමකට සමාන නිල ඇඳුමකින් සැරසුණු පුද්ගලයෙකු එහි රැඳී සිටින වීඩියෝ දර්ශන යුද හමුදාව වෙත ලැබී තිබෙනවා.,,අදාළ වීඩියෝ දර්ශන සමාජ මාධ්‍ය තුළ ද සංසරණය වෙමින් ඇති බවටයි අනාවරණ වී ඇත්තේ.,,ඒ සම්බන්ධයෙන් කඩිනම් පරීක්ෂණයක් ආරම්භ කර ඇති බවයි යුද හමුදාපති ලූතිතන් ජෙනරාල් මහේෂ් සේනානායක ප‍්‍රකාශ කළේ.,,අදාළ පුද්ගලයා ආරක්ෂක අංශ සාමාජිකයෙකු බවට තහවුරු වුවහොත් ඔහුට එරෙහිව දැඩි විනය පියවර ගන්නා බව යුද හමුදාපතිවරයා ප‍්‍රකාශ කළා. එවැනි වීඩියෝ දර්ශන හෝ සාක්ෂි තිබේනම් ඒවා සමාජ මාධ්‍ය වෙත මුදා නොහැර ආරක්ෂක අංශ වෙත ලබාදෙන ලෙසයි යුද හමුදාපති ලුතිතන් ජෙනරාල් මහේෂ් සේනානායක දන්වා සිටියේ.,,මේ අතර කළහකාරී ක‍්‍රියා සිදු වූ වයඹ පළාතේ බොහෝ ප‍්‍රදේශ සහ මිනුවන්ගොඩ ප‍්‍රදේශය මේ වනවිට ක‍්‍රමයෙන් යථාතත්වයට පත්වෙමින් තිබෙනවා. නෙත් නිවුස් කළ ක්ෂේත‍්‍ර චාරිකාවකදී දැකගත හැකි වූයේ දැඩි ආරක්ෂක රැකවල් තවදුරටත් අදාළ ප‍්‍රදේශ ආශ‍්‍රිතව  ක‍්‍රියාත්මක වන බවයි. වෙළඳසැල් කිහිපයක් ද විවෘතව ඇති ආකාරය දක්නට ලැබුණා. ජනතාව ද ක‍්‍රමයෙන් අදාළ ප‍්‍රදේශ වෙත පැමිණෙමින් සිටින බවයි නෙත් නිවුස් වාර්තාකරුවන් සඳහන් කළේ. ,,කළහකාරී සිදුවීම් සිදු වූ ස්ථාන වෙත ජනතාවට ප‍්‍රවේශ වීම තවදුරටත් අවහිර කර ඇති අතර මාර්ග කිහිපයක් ද වසා දමා තිබෙනවා. මේ හේතුවෙන් අදාළ ප‍්‍රදේශ ආශ‍්‍රිතව රථ වාහන තදබදයක් ද පවතින බවයි දැකගත හැකි වුණේ. ,,කුලියාපිටිය ප‍්‍රදේශයේ සිදු වූ විවිධ කළහකාරී සිදුවීම් සම්බන්ධයෙන් අද දිනයේ ද පුද්ගලයින් කිහිපදෙනකු සැකපිට අත්අඩංගුවට ගෙන තිබෙනවා. ඔවුන් නාරම්මල සංචාරක මහේස්ත‍්‍රාත් අධිකරණයට ඉදිරිපත් කිරීමට නියමිතයි. වයඹ පළාතේ සහ මිනුවන්ගොඩ ඇති වූ කලහකාරී සිදුවීම් සම්බන්ධයෙන් පුද්ගලයින් 90කට වැඩි පිරිසක් මේ වනවිටත් අත්අඩංගුවට ගෙන අවසන්."}
{"title":"සිසුන්ගේ පැමිණීම ඉහළ මට්ටමක - මාතලේ 80%ක වර්ධනයක්","authors":["නිශාන් ද සිල්වා"],"date":{"year":"2019","month":"05","date":"15"},"views":"2285","content":"පාස්කු ඉරිදා ත‍්‍රස්ත ප‍්‍රහාරයෙන් පසු දෙවන වාරය සඳහා ආරම්භ වූ පාසල් සඳහා සිසුන්ගේ පැමිණීම අද (15) වනවිට ක‍්‍රමයෙන් වැඩි වී තිබෙනවා.,,පළාත් අධ්‍යාපන බලධාරීන් පැවසුවේ ඉකුත් දින 02කට සාපේක්ෂව අද දිනයේ සිසුන්ගේ පැමිණීම ඉහළ මට්ටමක පවතින බවයි.,,බස්නාහිර පළාත් අධ්‍යාපන අධ්‍යක්‍ෂ ශ‍්‍රීලාල් නෝනිස් කියා සිටියේ ප්‍රධානම කාරණය ළමයි පැමිණෙන ප්‍රමාණයට ඉගැන්වීම් කටයුතුද සිදු කෙරෙන බවයි. ,,මධ්‍යම පළාතේ පාසල් වෙත සිසුන් පැමිණීම ද සතුටුදායක මට්ටමකින් ඉහළ ගොස් ඇති බව පළාත් අධ්‍යාපන අධ්‍යක්‍ෂ තිලක් ඒකනායක නෙත් නිවුස් වෙත කියා සිටියා. ,,දකුණු පළාතේ පාසල් වෙත සිසුන් පැමිණීම ද සියයට 35 ඉක්මවා ගොස් ඇති බව පළාත් අධ්‍යාපන අධ්‍යක්‍ෂ නිමල් දිසානායක කියා සිටියා. ,,මේ අතර අද දිනයේ මාතලේ දිස්ත‍්‍රික්කයේ පාසල් වෙත දරුවන්ගේ පැමිණීම සියයට 80ක් දක්වා වර්ධනය වී තිබෙනවා."}
{"title":"අවසන් එකඟතාවකට එන්න ඒකාබද්ධ විපක්ෂය සාකච්ඡා කරයි","authors":["නිශාන් ද සිල්වා"],"date":{"year":"2019","month":"05","date":"15"},"views":"3172","content":"අමාත්‍ය රිෂාඞ් බදියුදීන්ට එරෙහි විශ්වාසභංග යෝජනාව සම්බන්ධයෙන් අද (15) දිනයේ අවසන් එකඟතාවකට පැමිණීමට ඒකාබද්ධ විපක්ෂය තීරණය කර තිබෙනවා. ඊට අදාළ විශේෂ සාකච්ඡාවක් මේ වනවිට ඒකාබද්ධ විපක්ෂයේ මන්ත‍්‍රී කණ්ඩායමේ සහභාගීත්වයෙන් ආරම්භ වී ඇතැයි නෙත් නිවුස් වෙත වාර්තා වුණා. මෙහිදී රටේ වත්මන් තත්වය සම්බන්ධයෙන් ද සාකච්ඡා කරන බවයි පාර්ලිමේන්තු මන්ත‍්‍රී ගාමිණි ලොකුගේ පැවසුවේ. ,,පූජ්‍ය අතුරලියේ රතන හිමියන් ප‍්‍රකාශ කළේ රිෂාඞ් බදියුදීන් අමාත්‍යවරයාට එරෙහිව ඒකාබද්ධ විපක්ෂය විශ්වාසභංග යෝජනාවක් ගෙන එන්නේ නම් ඊට පූර්ණ සහය ලබාදෙන බවයි. ,,විශ්වාසභංග යෝජනාව සම්බන්ධයෙන් ශ‍්‍රී ලංකා නිදහස් පක්ෂයේ ස්ථාවරය සම්බන්ධයෙන් ද නෙත් නිවුස් විමසීමක් කළා. එහි උප සභාපතිවරයෙකු වන පාර්ලිමේන්තු මන්ත‍්‍රී ඩිලාන් පෙරේරා කියා සිටියේ ශ්‍රී ලංකා නිදහස් පක්ෂ මන්ත්‍රිවරුන්ගෙත් සියයට සියයක සහයෝගය මේ සඳහා ලැබෙයි යනුවෙන් විශ්වාස කරන බවයි.  ,,ඒකාබද්ධ විපක්ෂයට සහය දක්වන පාර්ලිමේන්තු මන්ත‍්‍රී අරුන්දික ප‍්‍රනාන්දු ඒ සම්බන්ධයෙන් සඳහන් කළේ කණ්ඩායම් සාකච්ඡාවේදී මේ පිළිබඳ තීරණයක් ගන්නා බවයි."}
{"title":"ත්‍රස්තවාදී ක්‍රියා සහ මුහුණු ආවරණය ගැන පැහැදිළි කෙරෙන ගැසට් නිවේදනය මෙන්න","authors":["දිනුක් හේවාවිතාරණ"],"date":{"year":"2019","month":"05","date":"15"},"views":"7042","content":"යම් තැනැත්තෙකු, කණ්ඩායමක් හෝ තැනැත්තන් කණ්ඩායමක් විසින් සිදු කරනු ලබන යම් ත්‍රස්තවාදී ක්‍රියාවක් හෝ නිශ්චිතව දක්වනු ලබන ත්‍රස්තවාදී ක්‍රියාවක් සාක්ෂාත් කර ගැනීම උදෙසා වෙනත් යම් ක්‍රියාකාරකමක නිරත නොවිය යුතු අතර මේ නියෝග උල්ලංඝනය කරමින් ක්‍රියාකරන ඒ යම් තැනැත්තකු හෝ තැනැත්තන් කණ්ඩායමක් වරදකට වරදකරු වන අතර මහාධිකරණයක් විසින් වරදකරු කරනු ලබූ විට වසර දහයකට නොඅඩු සහ වසර විස්සකට නොවැඩි කාලයක් සඳහා බන්ධනාගාරගත කරනු ලැබීමට යටත් විය යුතුය යනුවෙන් අති විශේෂ ගැසට් නිවේදනයක් නිකුත් කර තිබෙනවා.,,මේ අතර කිසිම තැනැත්තෙකු විසින් ප්‍රසිද්ධ ස්ථානයක දී ඒ තැනැත්තාගේ හඳුනා ගැනීමට කිසියම් ආකාරයකින් බාධාවක් විය හැකි පරිදි ඒ තැනැත්තාගේ සම්පූර්ණ මුහුණ සඟවාලනු ලබන යම් ඇඟලුමක්, ඇඳුමක් හෝ වෙනත් ද්‍රව්‍යයක් නොඇඳිය යුතුය යනුවෙන්ද විස්තරාත්මක අදාළ ගැසට් නිවේදනය නිකුත් කර තිබෙනවා.  ,,\"සම්පූර්ණ මුහුණ\" යන යෙදුමේ අර්ථ නිරූපනය ඉවත් කර ඒ වෙනුවට පහත දැක්වෙන අර්ථ නිරූපනය ආදේශ කිරීමෙන්, \"සම්පූර්ණ මුහුණ\" යන්නෙන් නළලේ මුදුනේ සිට නිකටේ අග දක්වා ද දෙකන් අතරද (එහෙත් දෙකන් නො ඇතුළත්ව) යම් තැනැත්තෙකුගේ මුහුණ අදහස් වේ යනුවෙන් දක්වා තිබෙනවා."}
{"title":"භික්ෂු විශ්ව විද්‍යාලයේ අධ්‍යයන කටයුතු ඇරඹීමට සූදානම්","authors":["පර්සි කුරුනේරු"],"date":{"year":"2019","month":"05","date":"15"},"views":"1458","content":"රටේ පැවති තත්ත්වය සැලකිල්ලට ගෙන දින නියමයක් නොමැතිව තාවකාලිකව වසා දැමු අනුරාධපුර ශ්‍රී ලංකා භික්ෂු විශ්ව විද්‍යාලයේ අධ්‍යයන කටයුතු මැයි මස 20 වැනිදා සිට නැවත ආරම්භ කිරීමට එම විශ්ව විද්‍යාලයීය පාලනාධිකාරිය තීරණය කොට තිබෙනවා.,,මේ අනුව අභ්‍යන්තර නේවාසික පහසුකම් හිමි සියලු ශිෂ්‍ය ස්වාමීන් වහන්සේලාට මැයි මස 19 වැනි දින සිට නේවාසිකාගාරවලට පැමිණීමට පහසුකම් සලසා ඇති බව එම විශ්ව විද්‍යාලයේ ලේඛකාධිකාරී යු.ඩී.දොඩම්වල පැවසුවා.,,ඒ අනුව මැයි මස 29 වැනිදා සිට 2017/2018 අධ්‍යයන වර්ෂයේ ශිෂ්‍ය භික්ෂුන් වහන්සේලා වෙනුවෙන් පැවැත්වෙන පළමු පරීක්ෂණ කටයුතු ආරම්භ කිරීමට ද නියමිතයි."}
{"title":"\"උත්තරීතර ආගමික මණ්ඩලයක් අවශ්‍යයි\"","authors":["සජිත් තිලකරත්න"],"date":{"year":"2019","month":"05","date":"15"},"views":"2564","content":"ප‍්‍රචණ්ඩ ලෙස හැසිරීමෙන් IS ත‍්‍රස්තවාදීන්ගේ අරමුණු ඉටු කර ගැනීමට ඉඩ සලසා නොදිය යුතු බව අමාත්‍ය පාඨලී චම්පික රණවක පවසනවා.,,දේශපාලන චෝදනා ප‍්‍රතිචෝදනා හමුවේ තවදුරටත් සිදුවෙමින් ඇත්තේ නොසැලකිල්ල බවයි ඔහු ප‍්‍රකාශ කළේ. ,,ඔහු මෙම අදහස් පළ කළේ ‘‘ජාතික මග’’ වැඩසටහනට එක්වෙමින්.,,එහිදී අමාත්‍ය පාඨලී චම්පික රණවක සිය අතීත අත්දැකීම් ද සිහිපත් කළා. ,,,,උත්තරීතර ආගමික මණ්ඩලයක් රටට අවශ්‍ය බවද මෙහිදී වැඩිදුරටත් ප‍්‍රකාශ කෙරුණා."}
{"title":"බදියුදීන්ට එරෙහිව ගෙන එන විශ්වාසභංග යෝජනාව ගැන පැහැදිළි කිරීමක්","authors":["හේමන්ත කහවලගේ","නිශාන් ද සිල්වා"],"date":{"year":"2019","month":"05","date":"15"},"views":"5549","content":"අමාත්‍ය රිෂාඞ් බදියුදීන්ට එරෙහිව ගෙන එන විශ්වාසභංග යෝජනාව සම්බන්ධයෙන් තවදුරටත් සාකච්ඡා සිදු කෙරෙමින් ඇතැයි පූජ්‍ය අතුරලියේ රතන හිමියන් පවසනවා.,,උන්වහන්සේ පෙන්වා දෙන්නේ මෙම විශ්වාසභංග යෝජනාව ඒකාබද්ධ විපක්ෂයේ පාර්ශ්වයෙන් ගෙන එන්නේ නම් එය වඩාත් වැදගත් වනු ඇති බවයි. ,,බොහෝ දුරට අද දිනයේ දී විශ්වාසභංග යෝජනාව කථානායකවරයාට භාරදීමට හැකි වනු ඇති බවයි වැඩිදුරටත් ප‍්‍රකාශ කෙරුණේ."}
{"title":"සිසුන්ට ටැබ් දෙන මුදල් 'පාසල් විද්‍යුත් ආරක්ෂක පද්ධතියක්' වෙනුවෙන් යොදවන්න ලු","authors":["හේමන්ත කහවලගේ","නිශාන් ද සිල්වා"],"date":{"year":"2019","month":"05","date":"15"},"views":"2694","content":"උසස් පෙළ සිසුන්ට ටැබ් පරිගණක ලබාදෙනවාට වඩා පාසල්වල ආරක්ෂාව වෙනුවෙන් විද්‍යුත් ආරක්ෂක පද්ධතියක් ලබාදීමට කටයුතු කරන්නැයි පාර්ලිමේන්තු මන්ත‍්‍රී ආචාර්ය බන්දුල ගුණවර්ධන අධ්‍යාපන අමාත්‍යවරයාගෙන් ඉල්ලීමක් කරනවා.,,ඔහු පෙන්වා දෙන්නේ මේ අවස්ථාවේ වඩා වැදගත් වන්නේ පාසල් දරුවන්ගේ ආරක්ෂාව බවයි. ,,විදෙස් රටවලින් ඒ සඳහා ආධාර උපකාර ලබාගැනීමට ද පහසු අවස්ථාවක් ඇති බැවින් ඒ සඳහා සක‍්‍රීය මැදිහත්වීමක් සිදු කරන ලෙසයි මන්ත‍්‍රීවරයා බලධාරීන්ගෙන් ඉල්ලා සිටින්නේ. ,,ප‍්‍රාථමික අංශය ඇතුළු සියලූ ශ්‍රේණිවල සිසුන් වෙනුවෙන් පාසල් ඉකුත් සඳුදා ආරම්භ කෙරුණා. සඳුදා දිනයට සාපේක්ෂව ඊයේ (14) දිනය වනවිට සැලකිය යුතු සිසුන් පිරිසක් පාසල් වෙත පැමිණි බවයි නෙත් නිවුස් වාර්තාකරුවන් පැවසුවේ."}
{"title":"කඩාකප්පල්කාරී ක්‍රියා නවත්වන්න ගුවනිනුත් මෙහෙයුම්","authors":["තරංග රුක්ෂාන්","නිශාන් ද සිල්වා"],"date":{"year":"2019","month":"05","date":"15"},"views":"3391","content":"නොසන්සුන්තා ඇති වූ ප‍්‍රදේශවල ආරක්ෂාව තවදුරටත් තර කර ඇති බවයි පොලිසිය ප‍්‍රකාශ කළේ. කුරුණෑගල සහ කුලියාපිටිය යන ප‍්‍රදේශවල ආරක්ෂාවට විශේෂ පොලිස් කණ්ඩායම් කිහිපයක් ද අනුයුක්ත කර තිබෙනවා. එම කණ්ඩායම්වලට නියෝජ්‍ය පොලිස්පතිවරුන් දෙදෙනෙකුත්, පොලිස් අධිකාරී සහ සහකාර පොලිස් අධිකාරීවරුන් 08 දෙනෙකුත් අයත්.,,මෙලෙස විශේෂ පොලිස් කණ්ඩායම් යොදවා ඇත්තේ තවදුරටත් ප‍්‍රචණ්ඩකාරී ක‍්‍රියා සිදුවීම වැළැක්වීමේ අරමුණින් සහ සිදු වූ සිදුවීම් සම්බන්ධයෙන් විමර්ශන සිදු කිරීමේ අරමුණින්. මෙම විශේෂ පොලිස් කණ්ඩායම් යොදවා ඇත්තේ අදාළ ප‍්‍රදේශවල සිටින පොලිස් නිලධාරීන්ට අමතරවයි. ,,මේ අතර කඩාකප්පල්කාරී ක‍්‍රියා සිදු කරන්නන් අත්අඩංගුවට ගැනීම සඳහා හෙලිකොප්ටර් යානා දිවා රාත‍්‍රී යෙදවීමට ද පියවර ගෙන ඇති බව ගුවන් හමුදාව පවසනවා. ගුවන් හමුදා මාධ්‍ය ප‍්‍රකාශක, ගෲප් කැප්ටන් ගිහාන් සෙනෙවිරත්න ප‍්‍රකාශ කළේ රටේ ජන ජීවිතය සාමාන්‍ය තත්වයට පත් කිරීම මෙහි අරමුණ බවයි. ,,විවිධ ප‍්‍රදේශවල කළහකාරී ලෙස හැසිරෙණ පුද්ගලයින්ගේ ඡායාරූප ගුවනින් ගොස් ලබා ගන්නා බවද මෙහිදී ප‍්‍රකාශ කෙරුණා. ,,මේ අතර ප‍්‍රචණ්ඩ ලෙස හැසිරෙන පුද්ගලයින් අත්අඩංගුවට ගැනීම සඳහා පොලිස් අධිකාරීවරයෙකුගේ අධීක්ෂණය යටතේ කොළඹ සිට විශේෂ කණ්ඩායමක් ද ක‍්‍රියාත්මක වන බව පොලිස් මූලස්ථානය සඳහන් කළා. ,,දිවයින පුරා පැනවූ පොලිස් ඇඳිරි නීතිය අද (15) අලූයම 04.00ට අවසන් කෙරුණා. ගම්පහ පොලිස් කොට්ඨාශයට බලපැවැත්වෙන පරිදි පෙරවරු 06.00 දක්වා පනවා තිබූ පොලිස් ඇඳිරි නීතිය ද ඉවත් කළ බව පොලිසිය සඳහන් කළා. වයඹ පළාතට බලපැවැත්වෙන පරිදි ද ඊයේ (14) පස්වරු 06.00 සිට පොලිස් ඇඳිරි නීතිය පනවා තිබූ අතර එයද අද පෙරවරු 06.00ට අවසන් කෙරුණා."}
{"title":" එක්සත් ජාතීන්ගේ සංවිධානය ශ‍්‍රී ලංකාවෙන් ඉල්ලීමක් කරයි","authors":["තරංග රුක්ෂාන් ජයසේකර"],"date":{"year":"2019","month":"05","date":"15"},"views":"4822","content":"පාස්කු ඉරිදා ත‍්‍රස්ත ප‍්‍රහාරයෙන් පසු උද්ගත වී ඇති තත්ත්වය තවදුරටත් වර්ධනය නොවීමට වගබලා ගන්නා ලෙස එක්සත් ජාතීන්ගේ සංවිධානය ශ‍්‍රී ලංකා රජයෙන් හා හමුදාවෙන් ඉල්ලීමක් කරනවා.,,හදිසි නීතිය යටතේ සිදු කරන මැදිහත්වීම් සමානුපාතිකව සහ කිසිවෙකු වෙනස්කොට නොසලකමින් සියලූ ප‍්‍රජාවන්හි අයිතිවාසිකම් හා ගරුත්වය රැකෙන පරිදි ඔවුන්ට ආරක්ෂාව ලබාදෙමින් සිදු කරන ලෙයසි එක්සත් ජාතීන්ගේ සංවිධානය දන්වා සිටින්නේ. ,,දැන්, එකට එක්ව ප‍්‍රජාවන් අතර විශ්වාසය ගොඩනැගීම සඳහා කාලය උදා වී තිබෙනවා. මේ සඳහා දේශපාලඥයින්, ආරක්ෂක හමුදාවන් සහ ප‍්‍රජා නායකයින් ඇතුළත් ඒකාබද්ධ ප‍්‍රවේශයක් අවශ්‍ය බවද එක්සත් ජාතීන්ගේ සංවිධානය වැඩිදුරටත් පවසනවා."}
{"title":" මරාගෙන මැරුණු බෝම්බකරුට ආගමික වතාවත් කරන්න ආ පුජකයා ඇතුළු පිරිස අත්අඩංගුවට ","authors":["දිනුක් හේවාවිතාරණ"],"date":{"year":"2019","month":"05","date":"15"},"views":"5695","content":"කොළඹ සිනමන් ග්‍රෑන්ඩ් හෝටලයේ තුළදි මරාගෙන මැරෙන බෝම්බය පුපුරවා ගත් වැල්ලම්පිට්ය තඹ කර්මාන්තශාලා හිමිකරු වු  මොහොමඩ් ඊබ්‍රාහීම් ඉන්සාෆ් අහමඩ් සිහිකරමින් ආගමික වතාවත් සිදුකිරීම සදහා පැමිණි බවට සැක කරන පූජකවරයෙකු ඇතුළු පුද්ගලයින් පස් දෙනෙකු බෝම්බකරුගේ බිරිඳට අයත් කොල්ලුපිටිය මල්පාර හි පිහිටි සුඛෝපභෝගි දෙමහල් නිවසේදි අත්අඩංගුවට ගත් බව කොල්ලුපිටිය පොලීසිය සඳහන් කර සිටිනවා.,,ඔවුන් පැමිණි තිබු ත්‍රිරෝද රථය මෙන්ම එම දෙමහල් නිවස තුළ තිබී ඩ්‍රෝන කැමරාවක්ද පොලීසිය විසින් සිය භාරයට ගෙන තිබෙනවා.,,සිනමන් ග්‍රෑන්ඩ් හෝටලයේ මරාගෙන මැරෙන බෝම්බ පිපිරවීම සිද්ධිය සම්බන්ධයෙන් අපරාධ පරීක්ෂණ දෙපාර්තමේන්තුව භාරයේ රඳවා තබාගෙන ප්‍රශ්න කරන මරාගෙන මැරෙන බෝම්බකරුගේ බිරිඳගේ නිවසට සැක කටයුතු කිහිප දෙනෙකු පැමිණ සිටින බවට කොල්ලුපිටිය පොලීසිය වෙත ලැබුණු තොරතුරක් මත එහි පැමිණි කොල්ලුපිටිය පොලිසියේ නිලධාරීන් පිරිසක් මෙම පිරිසව අත්අඩංගුවට ගෙන තිබෙනවා.,,පොලීසිය එම නිවසට ඇතුල්වන අවස්ථාවේදි පැමිණි සිටි පුජකයා ඇතුළු පිරිස නිවසින් පිටව යාමට සුදානමින් සිටි බවයි වාර්තා වන්නේ. අත්අඩංගුවට ගනු ලැබූ පුජකයා කොටහේන ප්‍රදේශයේ පදිංචිකරුවෙක් වන අතර සෙසු පිරිස මාලිගාවත්ත ප්‍රදේශයේ පදිංචිකරුවන් බවට මුලික විමර්ශන වලදී හෙළිවී ඇති බවයි වාර්තා වෙන්නේ.,,සිදුවීම සම්බන්ධයෙන් කොල්ලුපිටිය පොලිසිය වැඩිදුර විමර්ශන සිදුකරයි."}
{"title":"අධිකරණ සේවා කොමිෂමට පැමිණිල්ලක් : පොලිසියේ විරෝධය නොතකා තඹ කම්හලේ සැකකරුවන්ට ඇප දීලා? ","authors":["දිනුක් හේවාවිතාරණ"],"date":{"year":"2019","month":"05","date":"15"},"views":"3894","content":"පාස්කු ඉරිදා ත්‍රස්ත ප්‍රහාරයට සම්බන්ධ මරාගෙන මැරෙන බෝම්බකරුවෙක් වන මොහොමඩ් ඊබ්‍රාහීම් ඉන්සාෆ් අහමඩ් යන අයට අයත් වැල්ලම්පිටිය ප්‍රදේශයේ පිහිටි තඹ කර්මාන්ත ශාලාවේ සේවය කරමින් සිටියදී අත්අඩංගුවට ගෙන අධිකරණයෙන් ඇප නියමවූ සැකකරුවන් 09 දෙනාට ඇප ලබාදීමේ සිද්ධිය සම්බන්ධයෙන් අධිකරණ සේවා කොමිෂමට පැමිණිල්ලක් ලැබී ඇති බව වාර්තා වනවා.,,වැල්ලම්පිටිය පොලිසියේ ස්ථානාධිපතිවරයා විසින් එම පැමිණිල්ල අධිකරණ සේවා කොමිෂන් සේවා සභාව හමුවේ ගොනු කර ඇති අතර මෙම සැකකරුවන් 09 දෙනාට අධිකරණයේදී ඇප ලබා දුන්නේ පොලිසිය විසින් වාචිකව සහ ලිඛිතව සිදුකරනු ලැබූ විරෝධතා නොසලකා හරිමින් බවට සදහන් කරමින්ය.,,මෙම නඩුව විභාග කරනු ලැබූ කොළඹ අංක 02 මහේස්ත්‍රාත් අධිකරණයේ විනිසුරුවරයා විසින් පොලිසිය විසින් ගොනුකර තිබු ලිඛිත සහ වාචික විරෝධතාවයන් නොසලකා එම සැකකරුවන් 09 දෙනාට ඇප නියම කිරීමේ සිද්ධිය හේතුවෙන් තමන් ඇතුළු පොලිස් නිලධාරීන් පිරිසකට එරෙහිව පොලිස් මුලස්ථානයේ විශේෂ විමර්ශන ඒකකය මේ වන විට විමර්ශනයක් ආරම්භ කර ඇති බවද වැල්ලම්පිටිය පොලිසියේ ස්ථානාධිපතිවරයා සිය පැමිණිල්ලෙන් අධිකරණ සේවා කොමිෂන් සභාවට කරුණු දක්වා තිබෙනවා.,,දැනට ඇප මත නිදහස්ව සිටින සැකකරුවන් 09 දෙනා අප්‍රේල් මස 21 වෙනිදා සිදුවූ බෝම්බ ප්‍රහාරයන් සම්බන්ධයෙන් දැනුවත් භාවයෙන් සිටිය බවට දැක්වෙන කරුණු ද අධිකරණය හමුවේ දක්වා සිටියදී මෙලෙස ඇප ලබාදීමේ සිදුව ඇති බවත් ඒ හේතුවෙන් සාධාරණ විමර්ශනයක් පවත්වන ලෙස වැල්ලම්පිටිය පොලිස් ස්ථානාධිපතිවරයා අධිකරණ සේවා කොමිෂමෙන් ඉල්ලා ඇති බව සදහන්."}
{"title":"සිංහල බෞද්ධයින් බහුතරයක් ඇතත් සෙසු ජාතීන් දෙවන නොවන බවට මංගලගෙන් යළිත් ප්‍රකාශයක් ","authors":["තරංග රුක්ෂාන් ජයසේකර "," සජිත් තිලකරත්න "],"date":{"year":"2019","month":"05","date":"14"},"views":"4572","content":"පවතින තත්වය සම්බන්ධයෙන් ජනාධිපතිවරයා සහ අග්‍රාමාත්‍යවරයා එක මතයක සිට ජනතාවට පණිවිඩයක් ලබාදිය යුතු බව කථානායක කරූ ජයසූරිය මහතා පවසනවා. ඒ, විශේෂ නිවේදනයක් නිකුත් කරමින්. එසේ සිදු කිරීමෙන් ජනතාව තුළ විශ්වාසයක් ඇති කළ හැකි බවයි කථානායකවරයා පෙන්වා දෙන්නේ. ,,,,මේ අතර මුදල් අමාත්‍ය මංගල සමරවීර කොළඹ අද (14) පැවති උත්සවයකින් පසු මාධ්‍ය වෙත අදහස් දක්වමින් ප්‍රකාශ කළේ රටේ සිංහල බෞද්ධයන් බහුතරයක් සිටින නමුත් අනෙකුත් ජාතිකයින් දෙවන පුරවැසියන් බවට පත් නොවන බවයි. ,,,,අද පැවති ජාතික මග වැඩසටහනට එක්වෙමින් පූජ්‍ය මාවරලේ භද්දිය හිමියන් ද රටේ තත්වය සම්බන්ධයෙන් අදහස් පළ කළා."}
{"title":"  මිනුවන්ගොඩ බලන්න ආ දේශපාලඥයින් කියූ කතා ","authors":["තරංග රුක්ෂාන් ජයසේකර "],"date":{"year":"2019","month":"05","date":"14"},"views":"5615","content":"මිනුවන්ගොඩ ඇති වූ නොසන්සුන් සිද්ධිය සම්බන්ධයෙන් අත්අඩංගුවට ගත් පුද්ගලයින් 14 දෙනෙකු ලබන 29වනදා තෙක් අද රක්ෂිත බන්ධනාගාරගත කෙරුණා. අද දිනයේ දේශපාලඥයින් කිහිප දෙනෙකුම මිනුවන්ගොඩ ප්‍රදේශයට පැමිණ තත්වය පිළිබඳ සොයා බැලුවා. නියෝජ්‍ය අමාත්‍ය එඞ්වඞ් ගුණසේකර ප්‍රදේශයට පැමිණි අවස්ථාවේ ඇති වූයේ මෙවන් තත්වයක්. ,,,,එහිදී ප්‍රදේශයේ ස්වාමීන් වහන්සේ නමක් මිනුවන්ගොඩ නගරයේ ඇති වූ තත්වය සම්බන්ධයෙන් අදහස් පළ කළේ මෙලෙසයි.,,,,මේ අතර තමා සම්බන්ධයෙන් පැතිර යන ප්‍රචාර පිළිබඳ මදු මාධව අරවින්ද අද අදහස් පළ කළා. ඒ, පිවිතුරු හෙළ උරුමය කැඳවූ මාධ්‍ය හමුවකට එක්වෙමින්."}
{"title":"ඉස්ලාමිය පල්ලිවලට පහරදුන් වීඩියෝ ඉල්ලා මාධ්‍යවේදියෙක් සටහනක් තබයි : රට අරාජික කිරීමේ ජාත්‍යන්තර මෙහෙයුමක කොටසක්","authors":["දිනුක් හේවාවිතාරණ"],"date":{"year":"2019","month":"05","date":"14"},"views":"8683","content":"පසුගිය දෙදින තුල වයඹ පළාතේ සහ මිනුවන්ගොඩ ප්‍රදේශයේ ඇතිවූ කලහකාරී සිදුවීම් වල දර්ශන ඇත්නම් ඒවා තමන්ට ලබා දෙන ලෙස ඉල්ලා ජාත්‍යන්තර මාධ්‍ය ආයතනයක සේවය කරනු ලබන මාධ්‍යවේදියෙක් විසින් සමාජ මාධ්‍ය හරහා සිදුකරනු ලැබූ ප්‍රකාශයක් සම්බන්ධයෙන් දැඩි කතාබහක් මතුවී තිබෙනවා.,,අන්තගාමි මත දරන සුළුතර පිරිසක් විසින් පසුගිය දෙදින තුල කුලියාපිටිය, හෙට්ටිපොල, වාරියපොළ, හලාවත සහ මිනුවන්ගොඩ ප්‍රදේශයේ ඇති කරනු ලැබූ කලහකාරී තත්ත්වය ජාත්‍යන්තරය හමුවේ උලුප්පා දක්වමින් යලිත් වරක් ශ්‍රී ලංකාව තුල අරාජික තත්ත්වයක් ඇතිවී තිබෙන බවට ජාත්‍යන්තරය හමුවේ පෙන්වා ඔවුන් සිදුකරන්නට ප්‍රයත්න දරන මෙම සිදුවීම අනාගතයේදී මෙරට තුල අර්බුධකාරී වාතාවරණයක් ඇති කිරීමේ එක් සාධකයක් වනු ඇති බව මේ පිලිබදව අදහස් දක්වන බහුතරයකගේ මතයවී ඇත්තේ.,,ඉස්ලාම් දේවස්ථාන වලට එල්ල කරනු ලැබූ ප්‍රහාර සම්බන්ධයෙන් ඇතිවී වීඩියෝ ලබා දෙන ලෙස ඉල්ලා අල් ජසීරා මාධ්‍ය ආයතනයේ සේවය කරන ෆරාන් හැනන් විසින් තබා තිබෙන සටහන හරහා ඔහු බලාපොරොත්තු වන්නේ නිවියන ගිනි ගොඩට යලි පිදුරු දැමීමේ ක්‍රියාවලියක් බව නම සදහන් කිරීමට අකමැති වූ ප්‍රවීන සමාජ ක්‍රියාකාරිකයෙක් සදහන් කර සිටියේ.,,බහින්බස්වීමක් හේතුවෙන් දෙපිරිසක් අතර ඇතිවූ ගැටුමක් හේතුවෙන් මියගිය මුස්ලිම් ජාතිකයෙකුගේ මරණයක් සම්බන්ධයෙන් ප්‍රංශ පුවත් සේවයද අද දිනයේදී ප්‍රවෘත්තියක් පල කර තිබු බව මෙහිදී මතක් කිරීමට සිදුවන තවත් එක් කරුණක් වනවා.,,ඉකුත් පෙබරවාරි මාසයේදී ඉන්දියාව සහ පකිස්ථානය අතර ඇතිවූ ගැටුම්කාරී වතාවරණය අතර වාරයේදී පකිස්ථානයේ අත්අඩංගුවට පත්ව පසුව නිදහස ලැබූ ඉන්දීය ගුවන් හමුදාවේ ගුවන් නියමුවෙක් වන වින්ග් කමාන්ඩර් අභිනන්දන් වත්මාන් ප්‍රකාශ කර සිටියේ ඉන්දීය මාධ්‍ය විසින් පලකරනු ලබන ප්‍රවෘත්ති හේතුවෙන් අසල්වැසි රටවල් දෙක අතර ඇතැම් විට යුධ ගැටුම් ඇතිවීමේ ප්‍රවනතාවයක් ඇතිවී තිබෙන බවයි.,,යම් සිදුවීමක් වාර්තා කිරීමේදී මාධ්‍ය සම්ප්‍රදායන් ආරක්ෂා කර ගනිමින් එය සිදුකිරීම මාධ්‍යවේදීන්ගේ වගකීම වන අතර මාධ්‍ය ඔස්සේ පලකරනු ලබන පුවතක් ඔස්සේ සමාජයට ලබා දෙන පණිවිඩය ග්‍රහණය කර ගන්නා පොදු ජනතාව එය සත්‍ය බවට විශ්වාස කිරීමට පෙළඹෙන්නේ නිතැතින්මය.,,30 වසරක වර්ගවාදී යුද්ධයකින් පිඩා විදි රටක් ලෙසට අපි සියළු දෙනා එක්ව කටයුතු කිරීම මෙය හොදම අවස්ථාව වන අතර සියළු ජාතින් හා එක්ව සිටීම හරහා රට තුල අර්බුධකාරී වාතාවරණයක් ඇති බවට පෙන්වීමට උත්සහ දරන මෙවන් මාධ්‍ය ආයතන වෙතට ලබාදිය හැකි හොදම පිළිතුර වන්නේද එයයි."}
{"title":"එජාපයට බලය හිමි මාවනැල්ල ප්‍රාදේශීය සභාවට ගෙන ආ යෝජනාවක් පරාජය වෙයි","authors":["සමන් විජය බණ්ඩාර"],"date":{"year":"2019","month":"05","date":"14"},"views":"3924","content":"මාවනැල්ල ප්‍රාදේශීය සභාවේ ගෙවීම් අනුමත කිරීමේ යෝජනාව අද වැඩි ඡන්දයෙන් පරාජයට පත් වුණා. යෝජනාව පරාජය වීමත් සමඟ ගෙවීම් වාර්තාව අත්හිටුවීමට ද කටයුතු කෙරුණා.,,මාවනැල්ල ප්‍රාදේශීය සභාවේ බලය හිමි වී ඇත්තේ එක්සත් ජාතික පක්ෂයටයි. සභාව අද කැඳවූ අවස්ථාවේ පොදුජන පෙරමුණ නියෝජනය කරන මන්ත්‍රීවරුන් 16 දෙනාත්, ශ්‍රී ලංකා නිදහස් පක්ෂයේ මන්ත්‍රීවරුන් දෙදෙනෙකුත් විපක්ෂයේ අසුන්ගත් බවයි නෙත් නිවුස් වාර්තාකරු සඳහන් කළේ."}
{"title":"පැපුවා නිව්ගිනියාවට සුනාමි අනතුරු ඇඟවීමේ නිවේදනයක් ","authors":["දිනුක් හේවාවිතාරණ"],"date":{"year":"2019","month":"05","date":"14"},"views":"3609","content":"පැපුවා නිව්ගිනියාවට ආසන්නයේ සිදුවූ රිච්ටර් මාපකයේ ඒකක 7.7ක ප්‍රබලත්වයෙන් භුමිකනයක් හේතුවෙන් සුනාමි අනතුරු ඇඟවීමේ නිවේදනයක් නිකුත් කර තිබෙනවා. මෙම සුනාමි අනතුරු ඇඟවීමේ නිවේදනය පැසිෆික් කලාපයේ ඊසාන දෙසින් පිහිටි සොලමන් දුපත් ඇතුළු ප්‍රදේශ කිහිපයකට බලපාන බවයි අමෙරිකා කාලගුණ විද්‍යා ඒකකය නිවේදනයක් නිකුත් කරමින් කියා සිටින්නේ.,,ඒකක 7.7ක ප්‍රබලත්වයෙන් යුත් භූමිකම්පාවේ සිදුවූ කොකොපෝ වෙරළ කලාපයේ සිට කිලෝමීටර් 1000ක වපසරියෙන් යුත් ප්‍රදේශයකට සුනාමි රළ පහරවල් ඇති වනු ඇති බවයි අමෙරිකානු කාලගුණ ඒකකය සදහන් කරන්නේ.,,මෙම භූමිකම්පාව හේතුවෙන් සිදුව ඇති බව කියන දේපල හා ජිවිත හානි සම්බන්ධයෙන් මෙතෙක් වාර්තාවී නොමැති අතර පැපුවා නිව්ගිනියාවේ ප්‍රදේශ රැසක ජනතාව බියෙන් ඇලලී සිටින බවයි එරටින් ලැබෙන මාධ්‍ය වාර්තා කර සිටියේ."}
{"title":"ප්‍රචණ්ඩ සිද්ධීන්වලින් සිංහල ව්‍යාපාරිකයින්ටත් බලපෑම්","authors":["චාමිකර බණ්ඩාර "],"date":{"year":"2019","month":"05","date":"14"},"views":"7776","content":"රටේ ඇති වී තිබෙන තත්වය හේතුවෙන් සිංහල ව්‍යාපාරිකයින්ට ද බලපෑම් එල්ල වී තිබෙනවා. මහා පරිමාණ ව්‍යාපාරිකයින්ට මෙන්ම සුළු පරිමාණ ව්‍යාපාරිකයින්ට ද මෙම තත්වය එකසේ බලපා ඇති බවයි නෙත් නිවුස් වෙත වාර්තා වුණේ. මේ, ඒ සම්බන්ධයෙන් අදහස් දැක්වූ රයිගම් සමූහ ව්‍යාපාරයේ සභාපති රවී ලියනගේ. ,,,,ලාෆ් සමාගමේ සභාපති ඩබ්ලිව් කේ එච් වෑගපිටිය ද ව්‍යාපාරිකයින්ට එල්ල වී ඇති බලපෑම් පිළිබඳ මෙලෙස අදහස් පළ කළා."}
{"title":"ප්‍රචණ්ඩකාරී ක්‍රියාවන්ගෙන් වැළකී සාමකාමීව සිටින්න : ත්‍රයිනිකායික මහ නාහිමිවරුන් ගෙන් ඉල්ලීමක් ","authors":["සමන්ත කුමාර "," සමීර ගොඩපිටිය "],"date":{"year":"2019","month":"05","date":"14"},"views":"1460","content":"ප්‍රචණ්ඩකාරී ක්‍රියාවන්ගෙන් වැළකී සාමකාමීව එදිනෙදා කටයුතුවල නිරත වන්නැයි ත්‍රයිනිකායික මහ නාහිමිවරුන් සියලුදෙනාගෙන් ඉල්ලීමක් කරනවා. නිවේදනයක් නිකුත් කරමින් මහ නාහිමිවරුන් පවසන්නේ වෙසක් පොහෝ දිනය සැදැහැ සිතින් අනුස්මරණය කිරීමේ සාමකාමී පරිසරයක් ඇති කිරීමට සියලුදෙනා කටයුතු කළ යුතු බවයි. පාස්කු ඉරිදා සිද්ධියෙන් පසු එහි වින්දිතයින්ගේ සිත්සතන් තුළ විශ්වාසය හා නීතියේ සාධාරණත්වය තහවුරු කිරීම වෙනුවට එය නොසලකා හරිමින් කටයුතු කරන ආකාරයක් ද දක්නට ලැබෙන බව එම නිවේදනයේ සඳහන්.,,නිසි වේලාවට, නිසි ආකාරයට කටයුතු නොකිරීමේ ප්‍රතිඵලයක් ලෙස ප්‍රචණ්ඩ ක්‍රියා යළි ඇති වී තිබෙනවා. මීට පෙරද අවස්ථා කිහිපයක දී රටේ යහපැවැත්ම උදෙසා මහා සංඝරත්නය අනුශාසනා ලබාදී ඇති නමුත් ඒවා නොසලකා හැරීමේ ප්‍රතිඵලයක් ලෙස නැවත බලධාරීන්ගේ අවධානයට එම කරුණු යොමු කිරීමට සිදුවීම කණගාටුවට කරුණක් බවයි ත්‍රයිනිකායික මහ නාහිමිවරුන් පෙන්වා දෙන්නේ. ,,මේ අතර ප්‍රදේශ කිහිපයක ඇති වූ නොසන්සුන්කාරී සිදුවීම් සම්බන්ධයෙන් පූජ්‍ය ඉත්තෑපානේ ධම්මාලංකාර හිමියන් ද අදහස් පළ කළා. ,,,,කොළඹ අගරදගුරු අතිඋතුම් මැල්කම් කාදිනල් රංජිත් හිමිපාණන් ද මෙම සිද්ධීන් සම්බන්ධයෙන් පළ කළේ මෙවන් අදහසක්.,,,,මේ අතර නිවේදනයක් නිකුත් කරමින් කථානායක කරූ ජයසුරිය මහතාද පවසන්නේ පාස්කු ඉරිදා ත්‍රස්ත ප්‍රහාරයෙන් පසු ජනතාව අතරින් පැන නොනැගුණු තත්වයක් එයින් සති 03කට පසු මතු වීමෙන් පැහැදිලි වන්නේ මේ පිටුපස යම් සැලසුම් සහගත පටු උවමනාවක් ක්‍රියාත්මක වන බවයි. 83නේ මෙන් යළිත් රට අඳුරු යුගයකට ඇද නොදමා බුද්ධිමත්ව කටයුතු කරන්නැයි කථානායකවරයා සියලු පාර්ශවයන්ගෙන් ඉල්ලීමක් කරනවා."}
{"title":"වෙසක් උත්සවය කඩා කප්පල් කිරීමට ඉඩ නොදෙන බවට අගමැතිගෙන් සහතිකයක්","authors":["නිශාන් ද සිල්වා"],"date":{"year":"2019","month":"05","date":"14"},"views":"1918","content":"රටේ සාමය සහ ආරක්ෂාව තහවුරු කිරීම සඳහා පොලිසිය සහ ත්‍රිවිධ හමුදාවට අවශ්‍ය සියලු බලතල ලබාදී ඇති බව අග්‍රාමාත්‍ය රනිල් වික්‍රමසිංහ මහතා පවසනවා. ඊයේ රාත්‍රියේ කැබිනට් මණ්ඩලය රැස්කර ත්‍රිවිධ හමුදා ප්‍රධානීන් සහ පොලිස්පතිවරයා සමඟ සාකච්ඡා කර මෙම පියවර ගත් බවයි අග්‍රාමාත්‍යවරයා පැවසුවේ. අග්‍රාමාත්‍ය රනිල් වික්‍රමසිංහ මහතා මෙම අදහස් පළ කළේ කුලියාපිටිය, හෙට්ටිපොළ සහ පඬුවස්නුවර යන ප්‍රදේශවල වත්මන් තත්වය සොයා බැලීම සඳහා අද එම ප්‍රදේශවල සංචාරය කිරීමෙන් පසුවයි. ,,,,මේ අතර මිනුවන්ගොඩ ප්‍රදේශයේ කළහකාරී ලෙස හැසිරුණු පුද්ගලයින්ට සහ ඊට අනුබල දුන් සියලුදෙනාට තරාතිරම නොබලා දඬුවම් ලබාදෙන ලෙස අමාත්‍ය අර්ජුන රණතුංග ආරක්ෂක අංශවලින් අද ඉල්ලීමක් කළා. ඒ, මිනුවන්ගොඩ නගරයේ නිරීක්ෂණ චාරිකාවකට එක්වෙමින්."}
{"title":"වයඹ සහ මිනුවන්ගොඩ ගැටුම් වලට 92කට අධික පිරිසක් අත්අඩංගුවට","authors":["දිනුක් හේවාවිතාරණ "," තරංග රුක්ෂාන් ජයසේකර "],"date":{"year":"2019","month":"05","date":"14"},"views":"3037","content":"ඊයේ (13) දිනයේදී වයඹ පළාතේ සහ මිනුවන්ගොඩ පොලිස් බල ප්‍රදේශයන් හි සිදුවූ සාමය කඩවන ආකාරයේ සිද්ධීන් සම්බන්ධයෙන් මේ වන විට පුද්ගලයින්  75 දෙනෙකුට අධික පිරිසක් අත්අඩංගුවට ගෙන ඇති බව පොලිස් මාධ්‍ය ප්‍රකාශක පොලිස් අධිකාරී රුවන් ගුණසේකර ප්‍රකාශ කර සිටිනවා. ඉන් 60 කට වැඩි පිරිසක් වයඹ පළාතෙන් බවයි ඔහු වැඩිදුරටත් සදහන් කර සිටියේ.,,මිනුවන්ගොඩ ප්‍රදේශයේ ඇතිවූ කලහකාරී ක්‍රියාවන් සම්බන්ධයෙන් අත්අඩංගුවට ගනු ලැබු පුද්ගලයින් 15 දෙනෙක් අධිකරණයට ඉදිරිපත් කිරීමෙන් අනතුරුව මෙම මස 29 වෙනිදා දක්වා රක්ෂිත බන්ධනාගාර ගත කර තිබෙනවා.,,එමෙන්ම වයඹ පළාතේ හෙට්ටිපොල ප්‍රදේශයේ දී ප්‍රචන්ඩ ක්‍රියාවන් සදහා සෘජුව සම්බන්ධ වූ බවට සැලකෙන පුද්ගලයින් 09 දෙනෙක් සහ කුලියාපිටිය ප්‍රදේශයේදී එවැනි සිද්ධීන් වලට සම්බන්ධ පුද්ගලයින් 10 දෙනෙකු අධිකරණයට ඉදිරිපත් කිරීමෙන් අනතුරුව මෙම මස 27 දක්වා රක්ෂිත බන්ධනාගාර ගත කර ඇත. එමන්ම ජාතින් අතර අසමගිය ඇති කරවන සහ වෛරය පතුරුවන සමාජ මාධ්‍ය හරහා ප්‍රකාශ සිදුකළ පුද්ගලයින් තිදෙනෙකුද මාතරදී අත්අඩංගුවට ගෙන ඇති අතර ඔවුන් අධිකරණයට හමුවට ඉදිරිපත් කිරීමෙන් පසුව මේ මස 27 දක්වා රක්ෂිත බන්ධනාගාර ගත කර ඇත.,,එමෙන්ම නාත්තණ්ඩිය ප්‍රදේශයේ ඇති වූ කලබලකාරී සිද්ධීන් සම්බන්ධයෙන් අත්අඩංගුවට ගත් 18 දෙනා ලබන 28වනදා තෙක් රක්ෂිත බන්ධනාගාරගත කිරීමට මාරවිල මහේස්ත්‍රාත් සිරිමෙවන් මහේන්ද්‍රරාජා අද නියෝග කළා. ඊයේ සහ අද දිනයේ සිදු කළ පරීක්ෂණවලදී මෙලෙස අත්අඩංගුවට ගෙන ඇත්තේ මාරවිල, නාත්තණ්ඩිය, හත්තිණිය සහ තල්විල යන ප්‍රදේශවල පදිංචිකරුවන් පිරිසක්.  ,,මිට අමතරව අත්අඩංගුවේ සිටින සෙසු පිරිසද අද දිනය තුල අධිකරණයන් හමුවට ඉදිරිපත් කිරීමට නියමිතව ඇත. අත්ඩංගුවට ගත් අය අතරින් කිසිවෙකු හෝ අනාගතයේ රැකියා සඳහා හෝ විදෙස් ගතවීම සඳහා පොලිස් වාර්තා අයදුම් කලහොත් ඒ වාර්තාවෙ \"ජාතිවාදි කලබල සඳහා අත් අඩංගුවට පත් වූ ප්‍රචණ්ඩකාරී පුද්ගලයෙකු බව\" සඳහන් කරන බව පොලිස් මාධ්‍ය ප්‍රකාශකවරයා සඳහන් කර සිටියා.,,පොලිස් මාධ්‍ය ප්‍රකාශකවරයා සදහන් කර සිටියේ මෙම අත්අඩංගුවට ගනු ලැබූ පිරිස සම්බන්ධයෙන් හදිසි නීති රේගුලාසි සහ සිවිල් හා දේශපාලන අයිතිවාසිකම් පිළිබද ජාත්‍යන්තර සම්මුතිය යටතේ වන නෛතික ප්‍රතිපාදන යටතේ නඩු පවරා ඇති බවයි. එවැනි නීතිමය ප්‍රතිපාදන යටතේ රක්ෂිත බන්ධනාගාර ගත කරන සැකකරුවෙකුට ඇප ලබා ගැනීමට හැකිවන්නේ මහාධිකරණය හමුවේ බවත් යම් හෙයකින් චෝදනාවන්ට වැරදිකරුවන් වුවහොත් වසර 10ක සිරදඬුවමක් හිමිවන බව ප්‍රකාශ කර සිටියා.,,එමෙන්ම මෙම සිද්ධි සම්බන්ධයෙන් ප්‍රශ්න කිරීම සදහා අමිත් වීරසිංහ සහ නාමල් කුමාර යන අයවළුන් අත්අඩංගුවට ගෙන ඇති බව සදහන් කර සිටි පොලිස් මාධ්‍ය ප්‍රකාශකවරයා රටේ පවතින නීතියට එරෙහිව යමින් කටයුතු කරන ඕනෑම අයෙකුට එරෙහිව උපරිම බලය භාවිත කිරීම සදහා වන නියෝග ඊයේ රාත්‍රියේදී නිකුත් කල බව සදහන් කර සිටියා.,,මෙම සිදුවීම් සම්බන්ධයෙන් විමර්ශනය සිදුකරනු ලබන අදාළ ප්‍රදේශවල පොලිස් නිලධාරීන්ට අමතරව කොළඹ සිට නියෝජ්‍ය පොලිස්පතිවරුන් දෙදෙනෙක්, පොලිස් අධිකාරී සහ සහකාර පොලිස් අධිකාරිවරුන් 08 දෙනෙකු ඇතුළු විශේෂ කණ්ඩායම් අදාල ප්‍රදේශ කරා පිටත් කර යවා තිබෙන බව සදහන් කර සිටියා. ඊට අමතරව මෙම සිදුවීම් වලට සම්බන්ධ සැකකරුවන් අත්අඩංගුවට ගැනීම සදහා පොලිස් අධිකාරිවරයෙක්ගේ ප්‍රධානත්වයෙන් යුත් විශේෂ පොලිස් ඒකකයක් පොලිස් මුලස්ථානයේ පිහිටුවා තිබෙන බව පොලිස් මාධ්‍ය ප්‍රකාශකවරයා කියා සිටියා."}
{"title":"කොච්චිකඩේ බෝම්බ ප්‍රහාරකයාට පියාගෙන් මසකට රු.30000/-ක් ","authors":["අධිකරණ වාර්තාකරු "],"date":{"year":"2019","month":"05","date":"14"},"views":"6708","content":"පසුගිය අප්‍රේල් මස 21 දා කොච්චිකඩේ, ශාන්ත අන්තෝනි දේවස්ථානයට මරාගෙන මැරෙන බෝම්බ ප්‍රහාරයට අදාල මරණ පරීක්ෂණය අද (14) කොළඹ ප්‍රධාන මහෙස්ත්‍රාත් අධිකරණයේදී පැවැත්වූ අතර එහිදී  අලව්දීන් අහමඩ් මුවාස් යන බෝම්බකරු තම පුතා ලෙසට හදුනා ගත් බව ඔහුගේ දෙමව්පියන් අධිකරණයට දන්වා සිටියා.,,බෝම්බකරුවන්ගේ හිස කොටස නිරීක්ෂණය කළ පසු එය පුතාගේ සිරුර ලෙසට හදුනාගත් බව පියා ප්‍රධාන මහෙස්ත්‍රාත් ලංකා ජයරත්න මෙනවියට දන්වන ලදී . සිය පුතා රැකියාවක් සිදු නොකළ බවත් එහෙත් සයින්දමරුදු ප්‍රදේශයේ කාන්තාවක් සමග ඔහු විවාහ වී සිටි බව පියා අධිකරණයට ප්‍රකාශ කර සිටියා. තවද තමා මසකට රුපියල් 30,000 ක මුදලක් තම පුතාට යැවීමට කටයුතු කළ බව පියා වැඩිදුරටත් පැවසුවේ.,,මේ අතර මෙම බෝම්බකරුවන්ගේ සහෝදරයින් දෙදෙනෙකු රැදවුම් නියෝග මත අපරාධ පරීක්ෂණ දෙපාර්තමේන්තුව භාරයට පත් කර ඇත .,, බෝම්බකරු සම්බන්ධයෙන් DNA පරීක්ෂණයක් සිදු කිරීමට අධිකරණය විසින් රස පරීක්ෂකවරයාට නියෝග කර ඇත.මේ අතර කොච්චිකඩේ, ශාන්ත අන්තෝනි දේවස්ථානයට මරාගෙන මැරෙන බෝම්බ ප්‍රහාරයක් එල්ල කළ බෝම්බකරු එම ස්ථානයට පැමිණ ඇත්තේ  කිංස්බරි හෝටලයේ මරාගෙන මැරෙන බෝම්බ ප්‍රහාර එල්ල කළ පුද්ගලයාට අයත් වාහනයකින් බවට අනාවරණය වී ඇති බවට පොලිසිය මීට පෙර අධිකරණයට දන්වන ලදී."}
{"title":"මුළු දිවයිනටම අදත් ඇඳිරි නිතිය ","authors":["දිනුක් හේවාවිතාරණ"],"date":{"year":"2019","month":"05","date":"14"},"views":"3960","content":"මුළු දිවයිනටම බලපාන පරිදි අදත් (14) රාත්‍රී  9.00 සිට හෙට (15) අළුයම 4.00 දක්වා බල පැවැත්වෙන පරිදි පොලිස් ඇඳිරි නිතිය පනවන බව පොලිස් මාධ්‍ය ප්‍රකාශක පොලිස් අධිකාරී රුවන් ගුණසේකර සදහන් කර සිටිනවා.,,එමෙන්ම ගම්පහ පොලිස් බල ප්‍රදේශයට අද සවස 7 සිට හෙට උදැසන 6 දක්වා ඇදිරි නිතිය පනවන අතර ඒ අනුව ගම්පහ, මිනුවන්ගොඩ, දොම්පේ, ගනේමුල්ල, කිරිඳිවැල, මල්වතුහිරිපිටිය, මීරිගම, නිට්ටඹුව, පූගොඩ, වේයන්ගොඩ, වීරගුල, වැලිවේරිය, පල්ලේවෙල සහ යක්කල යන පොලිස් වසම්වලට මෙම පොලිස් ඇඳිරි නීතිය බලපැවැත්වෙනු ඇති. ,,වයඹ පලාතට අද සවස 6.00 සිට හෙට උදැසන 6.00 දක්වා ඇදිරි නිතිය පැනවීමට තීරණය කර ඇත."}
{"title":"පාස්කු ප්‍රහාරයේ සලසුම්කරුවෙක් වූ මෘදුකාංග ඉංජිනේරුවරයා අත්අඩංගුවට ","authors":["දිනුක් හේවාවිතාරණ"],"date":{"year":"2019","month":"05","date":"14"},"views":"15168","content":"ඉකුත් පාස්කු ඉරිදා බෝම්බ ප්‍රහාර මාලාව සම්බන්ධයෙන් තාක්ෂණික සහය සහ අමුද්‍රව්‍ය සැපයු බවට සැලකෙන 24 හැවිරිදි මෘදුකාංග ඉංජිනේරුවරයෙක් සම්බන්ධයෙන් ඉන්දීය බුද්ධි අංශ විසින් ගතවූ වසර 03ක කාලයක් නිරීක්ෂණය කරමින් සිට ඇති බව වාර්තා වනවා. මෙම මෘදුකාංග ඉංජිනේරුවරයා ISIS ත්‍රස්ත සංවිධානය සමග සම්බන්ධකම් පවත්වමින් සිටින බවට ලද හෝඩුවාවක් මත ඉන්දීය බුද්ධි අංශ ඔහු පිලිබදව අවධානයෙන් සිටි බවයි හෙළිවී ඇත්තේ.,,කෙසේ වුවත් 24 හැවිරිදි ආදීල් අමීස් නම් මෙම මෘදුකාංග ඉංජිනේරුවරයා පාස්කු බෝම්බ ප්‍රහාරය එල්ලවීමෙන් දින 04කට පසුව විශේෂ පොලිස් කණ්ඩායමක් විසින් අත්අඩංගුවට ගෙන ඇති බව පොලිස් මාධ්‍ය ප්‍රකාශක පොලිස් අධිකාරී රුවන් ගුණසේකර රොයිටර් පුවත් සේවයට තහවුරු කර සිටිනවා. ශ්‍රී ලංකා පොලිසිය විසින් සිදුකරනු ලබන විමර්ශනයන් සදහා ඉන්දීය ජාතික විමර්ශන ඒජන්සිය සහ ගුජරාට් ප්‍රාන්ත පොලිසිය විසින් බුද්ධි තොරතුරු ලබා දෙමින් සහය දක්වන බවයි වාර්තා වන්නේ.,,ආදීල් අමීස් නම් මෙම සැකකරු බ්‍රිතාන්‍යයේ සරසවි කිහිපයකින් උපාධි ලබාගත් අයෙක් බවට ඔහුගේ සමාජ මාධ්‍ය ගිණුම් විශේලේෂණය කිරීමේදී තොරතුරු අනාවරණය වී ඇති නමුත් එම සරසවි මගින් ඔහුගේ ශිෂ්‍ය භාවය සම්බන්ධයෙන් මේ දක්වා තහවුරු කිරීමක් සිදුකර නොමැති බවයි විමර්ශනය සිදුකරන නිලධාරීන් සදහන් කරන්නේ.,,ඉන්දීය ජාතික විමර්ශන ඒජන්සිය සදහන් කරන්නේ ආදීල් අමීස් සම්බන්ධයෙන් සිය බුද්ධි අංශ නිලධාරීන් 2016 වර්ෂයේ සිට නිරීක්ෂණය කරමින් සිටි බවයි. ඔහු අන්තවාදී ඉස්ලාමිය සංවිධාන සමග සම්බන්ධකම් පවත්වන බවට එරට අධිකරණය හමුවේ චෝදනා පත්‍ර දෙකක්ද ගොනු කර ඇති බවයි.,,පාකිස්ථානයේ අහමබාද් හි පිහිටි කතෝලික දේවස්ථාන ඉලක්ක කර ගනිමින් ප්‍රහාර සිදුකළ ඉස්ලාමිය අන්තවාදී කණ්ඩායමක සාමාජිකයින් දෙදෙනෙක් සමග සමාජ මාධ්‍ය හරහා සිදුකර ගන්නා ලද තොරතුරු හුවමාරුවක් සම්බන්ධයෙන් ආදීල් අමිස්ට එරෙහිව එක් චෝදනා පත්‍රයක් ගොනු කිරීමට ඉන්දීය විමර්ශන ඒජන්සිය පියවර ගෙන ඇත. ,,ඉන්දියාව තුල ඉස්ලාමිය අන්තවාදය පැතිරවීමට අවශ්‍ය මුලධර්ම සහ අමුද්‍රව්‍යන් අන්තර්ජාලය හරහා ලබාදීමේ චෝදනාවට ආදීල්ට එරෙහිව දෙවන චෝදනා පත්‍රය ගොනු කර ඇති අතර ඔහු සමග සම්බන්ධකම් පැවැත්වූ බව කියන ඉන්දීය මුස්ලිම් ජාතිකයින් තිදෙනෙකුට එරෙහිව දිල්ලි අධිකරණයක් හමුවේ නඩු පවරා ඇති බව සදහන්.,,පාස්කු ඉරිදා බෝම්බ ප්‍රහාරය සිදුකළ ජාතික තව්හිත් ජමාද් සංවිධානය සහ ජමාතේ මිල්ලතු ඊබ්‍රාහිම් නම් අන්තවාදී ඉස්ලාමිය සංවිධාන දෙක අතර සෘජු සම්බන්ධතාවය ගෙන ගිය අතරමැදියා බවට මෙම 24 හැවිරිදි මෘදුකාංග ඉංජිනේරුවරයා වන ආදීල් අමීස් කටයුතු කර ඇති බවට විමර්ශනය සිදුකරනු ලබන අපරාධ පරීක්ෂණ දෙපාර්තමේන්තුව සදහන් කරයි.,,අත්අඩංගුවේ පසුවන ආදීල් ගෙන් ලද තොරතුරු අනුව 2013 වර්ෂයේදී ඔහු විසින් ආධුනිකයෙක් වශයෙන් සේවයකළ බව කියන මෙරට පිහිටි ප්‍රධාන පෙළේ මෘදුකාංග ආයතනයක් පොලිසිය විසින් පරික්ෂා කරනු ලැබූ අතර එහිදී සැකකරු සමග සම්බන්ධකම් පවත්වනු ලැබූ බව කියන එම ආයතනයේ සේවකයෙක් අත්අඩංගුවට ගෙන ඇති අතර ඔහුගෙන් වැඩිදුර ප්‍රශ්න කරමින් සිටින බවයි වාර්තා වන්නේ.,,ආදීල් සහ ඉන්දියාවේ සිටින තවත් අන්තවාදී ඉස්ලාමි සංවිධානයක ක්‍රියාකාරීන් දෙදෙනෙක් විසින් අන්තර්ජාලය හරහා සිදුකරනු ලැබූ සංවාදයන් එරට බුද්ධි අංශ විසින් හෙළිකර ගෙන ඇති අතර එම සංවාදයන් 2016 වර්ෂයේ සිට 2017 දක්වා සිදුකර ඇති අතර එහිදී ශ්‍රී ලංකාවේ මුස්ලිම් ජාතිකයින්ගේ ගැටළු සම්බන්ධයෙන් දීර්ඝ වශයෙන් සාකච්ජා කර ඇති බවට කරුණු හෙළිවී ඇත. මෙම ඉන්දීය අන්තවාදී ක්‍රියාකාරීන් දෙදෙනා 2017 වර්ෂයේදී එරට බුද්ධි අංශ විසින් අත්අඩංගුවට ගෙන ඇත.,,එහිදී ආදීල් විසින් තමන්ව ශ්‍රී ලංකාවේ ආරක්ෂක අංශ විසින් අත්අඩංගුවට ගෙන සිරගතකර තැබූ බවත්, ඔහුගේ නිවසට පහරදී ගිනිතැබූ බවට ඉන්දීය අන්තවාදී ක්‍රියාකාරීන් දෙදෙනා සමග තොරතුරු හුවමාරු කරගෙන ඇති බවට හෙළිවී ඇත. කෙසේ වුවත් ආදීල් විසින් ප්‍රකාශ කර ඇති සියලු කරුණු අසත්‍ය බවට මේ වන විට විමර්ශනයේදී හෙළිවී ඇත.,,දැනට අත්අඩංගුවේ පසුවන ආදීල් ඉකුත් පාස්කු බෝම්බ ප්‍රහාරයේදී දෙහිවල ප්‍රදේශයේදී බෝමබය පුපුරුවා ගෙන මියගිය අබ්දුල් ලතිෆ් මොහොමඩ් ජමිල් සමග කිට්ටු සම්බන්ධකම් පවත්වා ඇත. ආදීල් විසින් ප්‍රහාරයට සතියකට පමණ පෙර ප්‍රධාන පෙලේ හෝටල් දෙකක බෝම්බ ප්‍රහාර එල්ල කරන ලද ඊබ්‍රාහිම සොහොයුරන්ව කොළඹ පැවති උත්සවයකදී හමුවී ඇති බවට අපරාධ පරීක්ෂණ දෙපාර්තමේන්තුවේ නිලධාරීන් විසින් තහවුරු කරගෙන ඇත.,,ආදීල්, ඊබ්‍රාහිම් සොහොයුරන් සහ මෙම ප්‍රහාරයේ ප්‍රධාන සැකකරුවන සහරාන් හෂීම් එක්ව වනාතවිල්ලුව ප්‍රදේශයේ ඉඩමක් බද්දට ලබා ගෙන එහිදී සිය පුහුණු කඳවුර පවත්වාගෙන ගොස් ඇති අතර අපරාධ පරීක්ෂණ දෙපාර්තමේන්තුව විසින් පසුගිය ජනවාරි මාසයේදී එම ඉඩම වටලා සිදුකරනු ලැබූ සෝදිසියකදී පුපුරණ ද්‍රව්‍ය ඇතුළු උපකරණ රැසක් සොයා ගැනීමට හැකිවිය.,,පාස්කු ප්‍රහාරයෙන් දින 04කට පසුව අලුත්ගම පිහිටි ආදීල් අමීස්ගේ නිවස අපරාධ විමර්ශන ඒකකයේ නිලධාරීන් විසින් වලටනු ලැබූ අවස්ථාවේදී ඔහු විසින් භාවිත කල පරිඝණක සියල්ලෙහිම දත්ත මකා දමා තිබු බව විමර්ශන නිලධාරීන් සදහන් කර සිටියි.,,පුද්ගලයින් 250 කට අධික පිරිසකට මරු කැඳවමින් සිදුවූ බෝම්බ ප්‍රහාර මාලාවේ තාක්ෂණික සහය සහ අදාළ උපදෙස් ලබාදුන් ප්‍රධාන පෙලේ පුද්ගලයා බවට ආදීල් අමීස් හඳුනාගෙන ඇති බවයි විමර්ශනයන් සිදුකරනු ලබන නිලධාරින් සදහන් කරන්නේ."}
{"title":"මධ්‍යම පළාතේ සුරාසැල් වසා දැමේ (PHOTOS)","authors":["රංජිත් රාජපක්ෂ - හැටන්"],"date":{"year":"2019","month":"05","date":"14"},"views":"4882","content":"මධ්‍යම පළාතේ සියලු සුරාසැල් වසා දමන ලෙස සුරාබදු දෙපාර්තමේන්තුව නියෝග කර තිබෙනවා. ඒ, මධ්‍යම පළාත් ආණ්ඩුකාර මෛත්‍රී ගුණරත්නගේ ඉල්ලීමකට අනුවයි.,,ඒ අනුව අද (14) පස්වරු 02 පමණ වනවිට මධ්‍යම පළාතේ මත්පැන් අලෙවිසැල් වසා දැමීමට ඒවායේ අයිතිකරුවන් කටයුතු කළ බවයි නෙත් නිවුස් වාර්තාකරුවන් පැවසුවේ."}
{"title":"මිනුවන්ගොඩ කලහකාරී සිද්ධීන්වලට සම්බන්ධ 09දෙනෙකු රිමාන්ඞ්","authors":["ටෝනි කරුණානායක"],"date":{"year":"2019","month":"05","date":"14"},"views":"2818","content":"මිනුවන්ගොඩ ප්‍රදේශයේ සිදුවූ කලහකාරී සිද්ධීන් සම්බන්ධයෙන් අත්අඩංගුවට ගත් සැකකරුවන් 09දෙනෙකු මේ මස 29වනදා දක්වා රක්ෂිත බන්ධනාගාර ගත කර තිබෙනවා.,,ඒ, මිනුවන්ගොඩ මහේස්ත්‍රාත් කේසර සමරදිවාකරගේ නියෝගයකට අනුවයි. අත්අඩංගුවට ගැනුණු තවත් සැකකරුවන් 04දෙනෙකු පොලීසිය රඳවා ගෙන ප්‍රශ්ණ කරන බවයි නෙත් නිවුස් වාර්තාකරු පැවසුවේ."}
{"title":"ප්‍රදේශ කිහිපයක ඇතිවූ කලහකාරී සිද්ධීන් ගැන සොයන්න විශේෂ පොලිස් කණ්ඩායමක්","authors":["සජිත් තිලකරත්න"],"date":{"year":"2019","month":"05","date":"14"},"views":"2326","content":"කුරුණෑගල දිස්ත්‍රික්කයේ ප්‍රදේශ කිහිපයක ඇතිවූ කලහකාරී සිද්ධීන් සම්බන්ධයෙන් විමර්ශන පැවැත්වීම සඳහා පොලිස් මූලස්ථානය විශේෂ කණ්ඩායමක් පත් කර තිබෙනවා.,,කොළඹ අපරාධ කොට්ඨාශයේ පොලිස් අධිකාරීවරයෙකු යටතේ එම කණ්ඩායම විමර්ශන සිදු කරන බවයි පොලිස් මූලස්ථානය පැවසුවේ. එම කණ්ඩායම දැනටමත් අදාළ ප්‍රදේශවලට ගොස් විමර්ශන ආරම්භ කර ඇති බව ද, පොලිස් මූලස්ථානය පැවසුවා."}
{"title":"නැගෙනහිර පළාතේ දෙමළ කාන්තාවන් විශාල පිරිසක් ඉස්ලාම් ආගමට හරවාගෙන - අන්තවාදීන්ගේ උත්සහයක් සිව සේනා සංවිධානය හෙළිකරයි","authors":["දිනසේන රතුගමගේ "],"date":{"year":"2019","month":"05","date":"14"},"views":"4377","content":"හින්දු භක්තිකයින් ඉස්ලාම් ආගමට හරවා ගැනීමේ වැඩ පිළිවෙළක් නැගෙනහිර පළාතේ සීඝ්‍රයෙන් සිදුව ඇති බව උතුරේ සිව සේනා සංවිධානය සඳහන් කරනවා.,,දුප්පත් විශාල පිරිසක්ව බලහත්කාරයෙන් මෙලෙස ඉස්ලාම් ආගමට හරවා ගෙන සිටින බවයි ඔවුන් චෝදනා කරන්නේ.,,සිව සේනා සංවිධානයේ යාපනය සංවිධායක ශ්‍රී සිවසුබ්‍රමනියම් කුරුක්කල්වරයා කියා සිටින්නේ පසුගියදා ක්‍රියාත්මක වූ මරාගෙන මැරෙන බෝම්බකරුවෙකු ද  විවාහ වී සිටි පුලස්තිනී මහේන්ද්‍රන් නොහොත් ''සාරා'' නැමති  කාන්තාවද ඒ අන්දමට ඉස්ලාම් අගමට හරවා ගන්නා ලද හින්දු කාන්තාවක් බවයි.,,විවාහ යෝජනා ඉදිරිපත් කිරීම්, නිවාස තනාදීම් හා වෙනත් වරප්‍රසාද මත නැගෙනහිර පළාතේ විශාල කාන්තාවන් පිරිසක් රවටා  අන්තවාදී මුස්ලිම් කොටස් විසින් ඉස්ලාම් ආගමට හරවා ගත් බව කියන උතුරේ සිව සේනා සංවිධානය පෙන්වා දෙන්නේ, යුද සමයේදී දෙමළ තරුණියන් විශාල පිරිසක් ඔවුන්ගේ ආරක්ෂාව සඳහා ඉස්ලාම් ආගම වැළද ගෙන මුස්ලිම් නම්වලින් පෙනී සිට ඇති බවයි.,,ඉස්ලාම් අගමික අන්තවාදීන්ගේ විවිධ අපරාධ ක්‍රියා සඳහා මෙම කාන්තාවන් යොදවා ගැනීම හා ඔවුන් ඔස්සේ ආරක්ෂාව සපයා ගැනීම සිදු කෙරෙන බවද ඔහු පෙන්වා දෙනවා. ඒ අනුව නැගෙනහිර පළාතේ සිටින ආගම් මාරු කළ දෙමළ කාන්තාවන් පිළිබඳව සොයා බැලිය යුතු බවයි ඔහු වැඩිදුරටත් කියා සිටියේ."}
{"title":"ඉන්දියාව LTTEයට පනවා තිබූ තහනම තවත් වසර 05කින් දීර්ඝ කරයි","authors":["කසුන් කැළුම්"],"date":{"year":"2019","month":"05","date":"14"},"views":"1705","content":"එල්. ටී. ටී. ඊ. සංවිධානය ඉන්දියාව තුළ නීතිවිරෝධී සංවිධානයක් ලෙස පනවා තිබූ තහනම එරට ස්වදේශ කටයුතු අමාත්‍යාංශය විසින් වසර 05කින් දීර්ඝ කර තිබෙනවා.,,2014 වසරේදී ප‍්‍රකාශයට පත් කළ එම තහනම් නිවේදනය මෙලෙස දීර්ඝ කර ඇති බවයි ඉන්දීය මාධ්‍ය වාර්තා කළේ.,,එල්. ටී. ටී. ඊ. තහනම දීර්ඝ කරමින් ඉන්දීය ස්වදේශ කටයුතු අමාත්‍යාංශය පැවසුවේ එම සංවිධානය ඉන්දියාවේ ජාතික ආරක්ෂාවට සහ එරට පුරවැසියන්ට තවමත් ප‍්‍රභල තර්ජනයක් එල්ල කරන බවයි."}
{"title":"අගමැති හෙට්ටිපොල ප්‍රදේශයට එයි","authors":["ටෝනි කරුණානායක","උපේන්ද්‍ර සේරසිංහ"],"date":{"year":"2019","month":"05","date":"14"},"views":"4542","content":"වයඹ පළාතේ ප‍්‍රදේශ කිහිපයක ඇතිවූ නොසන්සුතා සමග එම පළාතට ඊයේ (13) පස්වරුවේ සිට යළි දැනුම්දෙන තුරු පොලිස් ඇඳිරි නීතිය පනවනු ලැබුවා. මේ හේතුවෙන් අද (14) දිනයේ වයඹ පළාතේ සියලූ පාසල් වසා දැමීමටයි අධ්‍යාපන අමාත්‍යාංශය තීරණය කළේ. ,,වයඹ පළාතේ නොසන්සුන්තා ඇතිවූ ප‍්‍රදේශවල ආරක්ෂාව තර කර තිබෙනවා. මිනුවන්ගොඩ ප‍්‍රදේශයේ ඊයේ (13) ඇතිවූ නොසන්සුන්තාවට සම්බන්ධ පුද්ගලයින් 13දෙනෙකු අත්අඩංගුවට ගෙන ඇති බවයි පොලීසිය පැවසුවේ.,,මේ අතර ඊයේ් ඇතිවූ නොසන්සුන්තාවයේදී සිදුවූ හානි පිළිබඳ නිරීක්ෂණය සඳහා අග‍්‍රාමාත්‍ය රනිල් වික‍්‍රමසිංහ මහතා අද (14) පෙරවරුවේ හෙට්ටිපොල ප‍්‍රදේශයට පැමිණියා.,,කුලියාපිටිය ප‍්‍රදේශයේ පවතින තත්ත්වය පිළිබඳ තොරතුරු වාර්තා කළ නෙත් නිවුස් වාර්තාකරු සඳහන් කළේ සාමකාමී තත්ත්වයක් ප්‍රදේශය පුරා පවතින ආකාරය දැකගත හැකි බවයි. ප්‍රදේශයට තවදුරටත් පොලිස් ඇඳිරි නීතිය පවතින බවද සඳහන් කළා.,,පොලිස් ඇඳිරි නීතිය පැනවීම හේතුවෙන් වයඹ පළාත් සභාව යටතේ ඇති සියලු රාජ්‍ය ආයතනවල සේවකයින්ට අද (14) දිනයේ නිවාඩු ලබා දී තිබෙනවා."}
{"title":"පුහුණුකරුවෙකු ලෙස චමින්ද වාස් පත් කෙරේ","authors":["කසුන් කැළුම්"],"date":{"year":"2019","month":"05","date":"14"},"views":"4620","content":"ශී‍්‍ර ලංකා නැගී එන කි‍්‍රකට් කණ්ඩායමේ පුහුණුකරු ලෙස චමින්ද වාස් පත්කර තිබෙනවා.,,ශී‍්‍ර ලංකා කි‍්‍රකට් ආයතනයේ සභාපති ශම්මි සිල්වා නෙත් ස්පෝට්ස්මන් වෙත පැවසුවේ, එම ධුරයෙන් ඉවත් කෙරුණු අවිශ්ක ගුණවර්ධන වෙනුවට චමින්ද වාස් පත්කළ බවයි.,,එක්සත් ආරාබි එමීර් රාජ්‍යයේ පැවැති T10 තරගාවලියේදී ICC යේ දූෂණ විරෝධි නීති උල්ලංඝණය කළ බවට අවිශ්ක ගුණවර්ධනට චෝදනා එල්ල වුණා. ඒ අනුව ඔහු ශී‍්‍ර ලංකා නැගී එන කණ්ඩායමේ පුහුණුකරු ධුරයෙන් ඉවත් කිරීමටයි ශී‍්‍ර ලංකා කි‍්‍රකට් ආයතනය තීරණය කළේ.,,කෙසේ වෙතත් ඊට එරෙහිව තමන් නීතිමය පියවර ගන්නා  බව ඊයේ (13) මාධ්‍ය හමුවක් කැඳවමින් අවිශ්ක ගුණවර්ධන කියා සිටියා."}
{"title":"නාමල් සහ අමිත් අත්අඩංගුවට (UPDATE)","authors":["දිනුක් හේවාවිතාරණ"],"date":{"year":"2019","month":"05","date":"14"},"views":"8973","content":"මහසෝන් බලකායේ අමිත් වීරසිංහ ද පොලිසිය මගින් අත්අඩංගුවට ගෙන තිබෙනවා.,,ඒ තෙල්දෙණිය ප්‍රදේශයේදීයි.,,මේ අතර නාමල් කුමාර නැමැත්තා ද අත්අඩංගුවට ගෙන ඇති බවයි උසස් පොලිස් නිලධාරියෙකු සඳහන් කළේ.,,-------,,නාමල් කුමාර අත්අඩංගුවට,,(14-05-2019 11:38),, ,,නාමල් කුමාර නැමැත්තා අත්අඩංගුවට ගෙන තිබෙනවා.,,කුලියාපිටිය ඇතුළු නගර කිහිපයක ඇති වූ සිද්ධින් සම්බන්ධයෙන් මෙම අත්අඩංගුවට ගැනීම සිදුව ඇති බවයි වාර්තා වෙන්නේ.,,වරකාපොල පොලිසිය මගින් ඔහුව අත්අඩංගුවට ගෙන ඇති අතර පැමිණිල්ලක් කිරීම සඳහා පොලිසියට පැමිණී අවස්ථාවේදී මෙම අත්අඩංගුවට ගැනීම සිදුව තිබෙනවා.,,දූෂණ විරෝධී බලකාය නම් සංවිධානයක මෙහෙයුම් අධ්‍යක්ෂ ලෙස කටයුතු කරන්නේ ඔහුයි."}
{"title":"ජාතික තව්හීද් ජමාත් ඇතුළු සංවිධාන තහනම් කළ ගැසට් නිවේදනය නිකුත් වෙයි","authors":["සජිත් තිලකරත්න"],"date":{"year":"2019","month":"05","date":"14"},"views":"4679","content":"ජාතික තව්හීද් ජමාද්, ජමාතේ මිල්ලතේ ඊබ‍්‍රහිම් සහ විලයාත් සෙයිලානි යන සංවිධාන තහනම් කිරීමට අදාළ අතිවිශේෂ ගැසට් නිවේදනය නිකුත් කර තිබෙනවා.,,එම තහනමට අනුව එම සංවිධානවලට අයත් නිෂ්චල හා චංචල දේපළ මෙන්ම කි‍්‍රයාකාරකම් ද අත්හිටවනු ඇති.,,මෙම තහනමට අදාළ අතිවිශේෂ ගැසට් නිවේදනය නිකුත් කරනු ලැබුවේ ජනාධිපති මෛතී‍්‍රපාල සිරිසේන මහතා විසින් එම සංවිධාන තහනම් කළ බවට ප‍්‍රකාශ කර දින 16කට පසුවයි."}
{"title":"සියලු දෙනාට සාමකාමී වෙන්නැයි ඉල්ලීමක්","authors":["සජිත් තිලකරත්න"],"date":{"year":"2019","month":"05","date":"14"},"views":"2768","content":"කලහකාරී කටයුතුවලින් සිදුවන්නේ අවස්ථාවාදී දේශපාලනඥයින්ට හා විදේශීය බලවේගවලට උදව් දීම පමණක් බව අස්ගිරි පාර්ශ්වයේ මහා නායක අතිපූජ්‍ය වරකාගොඩ ඥාණරතන හිමියන් පවසනවා.,,උන්වහන්සේ පෙන්වා දෙන්නේ එබැවින් සියලූ දෙනා සාමකාමීව කටයුතු කළ යුතු බවයි. ,,මේ අතර කොළඹ අගරදගුරු අතිඋතුම් මැල්කම් කාදිනල් රංජිත් හිමියන් පැවසුවේ මෙම අවස්ථාවේ සියලූ දෙනා බුද්ධිමත්ව කටයුතු කළ යුතු බවයි. ,,සිය ප‍්‍රදේශවල සාමය සහ සහජීවනය ආරක්ෂා කිරීමට කැප වන ලෙස ද කාදිනල් හිමියන් මෙහිදී සියලූ ආගමික නායකයින්ගෙන් ඉල්ලීමක් කළා."}
{"title":"\"අවම බලය යෙදීමේදී සමහරවිට වෙඩි උණ්ඩයක් පත්තු කරන්න සිදු වෙනවා\"","authors":["හේමන්ත කහවලගේ","සජිත් තිලකරත්න"],"date":{"year":"2019","month":"05","date":"14"},"views":"5355","content":"අවවාද කර නොසන්සුන්තා පාලනය කිරීමට නොහැකි වුවහොත්, ති‍්‍රවිධ හමුදාවට අවම බලය යෙදවීමට සිදුවන බව නාවික හමුදාව පවසනවා. ,,මේ හේතුවෙන් ඒ පිළිබඳ සැලකිලිමත් වන ලෙසයි නාවික හමුදාපති වයිස් අද්මිරාල් පියල් ද සිල්වා කියා සිටියේ. ,,එහිදී \"කලහකාරී පිරිස් පාලනය කිරීම සඳහා අවම බලය යෙදීමේදී සමහරවිට වෙඩි උණ්ඩයක් පත්තු කරන්න සිදු වෙනවා. අවම බලය යෙදවීමේ ක්‍රියා පිළිවෙතක් තියෙනවා. ඒ අනුව අපි අවම බලය ඒ පුද්ගලයන්ට එරෙහිව යොදවන්න සිද්ධ වෙනවා. ඒක ත්‍රිවිධ හමුදාවට ලැබිලා තියෙන උපදෙස්. අපිට බොහොම කණගාටුදායක තත්ත්වයකට පත්වෙන්න වෙනවා.. මෙවැනි තත්ත්වයක් ඇති වුණාම. පුද්ගලයෙකුට තුවාලයක් හෝ ජීවිත හානියක් සිදු වෙන්නේ ඔහු හමුදා අණට අවනත නොවී ඔහුගේ අභිමතය පරිදි දේපළ හානියක් හෝ ජීවිත හානියක් කරන්න යොමු වෙලා ඉන්න අවස්ථාවකදී. \" යනුවෙන් සඳහන් කළා.,,,,කලහකාරී ලෙස හැසිරෙන පුද්ගලයින්ට එරෙහිව හදිසි නීතිය යටතේ නීතිය දැඩි ලෙස කි‍්‍රයාත්මක කරන බව ද ගුවන් හමුදාපති එයාර් මාර්ෂල් කපිල ජයම්පති ප‍්‍රකාශ කළා. ,,මේ වනවිට සියලු ප‍්‍රදේශවල ආරක්ෂාව තහවුරු කර ඇති බව ද මෙහිදී ප‍්‍රකාශ කෙරුණා."}
{"title":"\"අන්තවාදී කි‍්‍රයා මැඩලීමට ආරක්ෂක අංශ ගෙන යන වැඩපිළිවෙළට බාධා කරන්න එපා\"","authors":["සජිත් තිලකරත්න"],"date":{"year":"2019","month":"05","date":"14"},"views":"3662","content":"ආරක්ෂක අමාත්‍යාංශය ලබා දෙන තොරතුරු මත පමණක් විශ්වාසය තබන ලෙස ආරක්ෂක මාණ්ඩලික ප‍්‍රධානී අද්මිරාල් රවීන්ද්‍ර විජේගුණරත්න පවසනවා.,,සමාජ මාධ්‍ය සහ අසත්‍ය SMS පණිවිඩ, බුද්ධි තොරතුරු ලෙස නොසලකන ලෙසයි ඔහු මෙහිදී සඳහන් කළේ. ,,ප‍්‍රදේශ කිහිපයක ඇතිවූ නොසන්සුන්තා හේතුවෙන් අන්තවාදී කි‍්‍රයා මැඩලීමට ආරක්ෂක අංශ ගෙන යන වැඩපිළිවෙළට බාධා එල්ල වන බැවින් එවැනි කි‍්‍රයාවලට සම්බන්ධ නොවන ලෙසද මෙහිදී ඉල්ලීමක් කෙරුණා. ,,මේ අතර යුද හමුදාපති ලුතිතන් ජනරාල් මහේෂ් සේනානායක ප‍්‍රකාශ කළේ කලහකාරී ලෙස හැසිරෙන පිරිස් සම්බන්ධයෙන් දැඩි කි‍්‍රයාමාර්ග ගැනීමට යුද හමුදාවට ද සිදුවනු ඇති බවයි."}
{"title":"පොලිසියේ ඉවසීම දුර්වලකමක් යැයි නොසිතන්න : වැඩබලන පොලිස්පති අවධාරණය කරයි","authors":["දිනුක් හේවාවිතාරණ"],"date":{"year":"2019","month":"05","date":"14"},"views":"4771","content":"ඉවසීමෙන් කටයුතු කිරීම පොලිසියේ දුර්වල කමක් සේ නොසිතන ලෙසත් එය අන්තවාදී කණ්ඩායම් වලට සිදුව ඇති විශාල වරදක් බවත්, නිරායුද අහිංසක ජනතාවට බලය පෙන්වා රට අරාජික කිරීමට කිසිවෙකුටත් ඉඩනොදෙන අතරම රට අරාජික කරමින් මේ ආකාරයේ සිදුකරන අන්තවාදී කි‍්‍රයා වහාම නැවැත්විය යුතු බව වැඩබලන පොලිස්පති සි.ඩි. වික්‍රමරත්න අවධාරණය කර සිටියි.,,වැඩබලන පොලිස්පතිවරයා මේ බව සඳහන්  කළේ  රටේ උද්ගත වී ඇති නොසන්සුන් තත්ත්වය හමුවේ මාධ්‍ය වෙත විශේෂ ප‍්‍රකාශයක් සිදුකරමින්ය.,,\" බීමත්ව සිටි සුළු පිරිසක් කුලියාපිටිය හෙට්ටිපොළ ප‍්‍රදේශයේ  වෙළෙඳ සැල් කිහිපයකට පහර දී තිබූ බවත් එය පාලනය කිරීමට පොලිස් ඇඳිරි නීතිය පැනවීමට සිදුවූවා. එවැනි කි‍්‍රයා නතර වේවි යැයි සිතා සිටියද කුලියාපිටිය ප‍්‍රදේශයේ එවැනි කි‍්‍රයා කිහිපයක් වාර්තා වූ බවත් මේ තත්වය පාලනය කිරීම සඳහා ආරක්ෂක පියවරක් වශයෙන් මුළු  දිවයිනටම පොලිස් ඇඳිරි නීතිය පැනවීමට සිදු වූවා. මෙම සිදුවීම් වලදී පොලිසිය ඉතා ඉවසීමෙන් කටයුතු කළ අතර ඉතා සුළු අන්තවාදීන් පිරිසක් මේ ආකාරයෙන් හැසිරෙන බවට තොරතුරු හෙළිව තිබෙනවා.,,වසර 30 පුරා පැවති ලෝකයේ  දරුණුම ත‍්‍රස්වාදය විනාශ කිරීමට විශාල කාර්ය බාරයක් පොලිසිය විසින් සිදුකලා. එවැනි පොලිසියකට මේ සුළු අන්තවාදීන් පිරිස අංශූ මාත‍්‍රයක් පමණක් බවයි\" මෙහිදී වැඩබලන පොලිස්පතිවරයා සදහන් කර සිටියේ.,,\" 2019 අපේ‍්‍රල් 21 දින ප‍්‍රහාරයෙන් පසුව මේ දක්වා සිදුකරන විමර්ශන සඳහා සහ ජාතික ආරක්ෂාව තහවුරු කිරීම බහුතරයක් ජනතාව සහය වුයේ ජාති ආගම් භේද වලින් තොරවයි. ඒ සඳහා අංශූ මාත‍්‍රයකින් හෝ සහය නොදැක් වූ ඉතා සුළු අන්තවාදීන් පිරිසක් ජනතාවගේ ජීවිත සමඟ සෙල්ලම් කරමින් සිටිනවා. ඔවුන් විසින් සිදුකරනු ලබන එම ක්‍රියාව වහාම නතර කල යුතුයි.,,මෙලෙස අන්තවාදී ලෙස කටයුතු  කරන පුද්ගලයන්ගේ  ඥාතීන්ට හා හිතවතුන්ට මේ අවස්ථාවේ කියා සිටින්නේ තමන්ගේ ඥාතියාට හෝ හිතවතාට මෙම තත්ත්වය පිළිබඳ දැනුම් දෙන්න. එසේ නොවුන හොත් නීතිමය බලය යනු කුමක් ද යන්න මේ සුළු පිරිසට පෙන්වීමට ශි‍්‍ර ලංකා පොලිසියට සිදුවනවා. මෙවැනි සිද්ධී සම්බන්ධයෙන් අත්අඩංගුවට ගන්නා පුද්ගලයන්ට ඇප හිමි වන්නේ නැහැ. ඔවුන්ට වසර 10  ක කාලයක් සිරදඩුවම් විදීමට සිදුවනවා \".,,එම නිසා මෙම සිදුකරන අන්තවාදී කි‍්‍රයා වහාම නතර කරන ලෙසට වැඩබලන පොලිස්පතිවරයා වශයෙන් තමන් ඉල්ලා සිටින බව ඔහු මෙහිදී අවධාරණය කර සිටියා."}
{"title":"අද මධ්‍යම රාත්‍රියේ සිට LIOC ඩිසල් මිල අඩු කරයි : පෙට්‍රල් මිල වැඩි කරයි","authors":["හේමන්ත කහවලගේ"],"date":{"year":"2019","month":"05","date":"13"},"views":"5160","content":"ලංකා අයි. ඕ. සී සමාගම අද (13) මධ්‍යම රාත්‍රියේ සිට ඩීසල් මිල අඩුකර තිබෙනවා. ඒ ලීටරයක් රුපියල් 9 කින්. ඒ අනුව ලංකා අයි. ඕ. සී සමාගම හෙට සිට ඩීසල් අලෙවි කරන්නේ ලීටරයක් රුපියල් 104 කටයි. ,,කෙසේ වෙතත් අද මධ්‍යම රාත්‍රියේ සිට ඔක්ටේන් 92 පෙට්‍රල් මිල වැඩි කිරීමට ද ලංකා අයි. ඕ. සී සමාගම තීරණය කර තිබෙනවා. ඒ ලීටරයක් රුපියල් 5 කින්. ඒ අනුව ලංකා අයි. ඕ. සී සමාගම හෙට සිට ඔක්ටේන් 92 පෙට්‍රල් අලෙවි කරන්නේ ලීටරයක් රුපියල් 140 කටයි. ,,පාරිභෝගිකයන්ගේ ඉල්ලීම සහ වෙළදපොල සංවේදිතාව සැලකිල්ලට ගෙන ඩීසල් මිල මෙලෙස අඩුකළ බවද එහෙත් ලෝක වෙළදපොලේ මිල ඉහළ යාම නිසා සිදුවන පාඩු අවම කර ගැනීම සඳහා ඔක්ටේන් 92 පෙට්‍රල් මිල වැඩිකළ බවද ලංකා අයි. ඕ. සී සමාගම කියා සිටියා. ලංකා අයි. ඕ. සී සමාගම මෙම ඉන්ධන මිල සංශෝධනය සිදුකළ ඇත්තේ ඉන්ධන මිල සූත්‍රය අනුව ඉකුත් 10 වනදා ඉන්ධන මිල සංශෝධනයට අතිරේකවයි."}
{"title":"තවත් සැකකරුවකු හදුනාගැනීමට සිතුවම් 4 ක් මාධ්‍යයට (PHOTOS)","authors":["මහේෂ් චතුරංග "],"date":{"year":"2019","month":"05","date":"13"},"views":"5243","content":"පාස්කු ඉරිදා ප්‍රහාරයට අදාලව තවත් පුද්ගලයෙකු හඳුනා ගැනීම සදහා පොලීසිය මහජන සහය පතනවා. මෙම පුද්ගලයා කොච්චිකඬේ දේවස්ථානයට බෝම්බකරු පැමිණි වෑන් රථය මිලදී ගැනීමට සහ එහි නවීකරණයන් සඳහා සහභාගී වී සිටි අයෙකු බවයි පොලීසිය සැකකරන්නේ. ,,ආරක්ෂක අංශ විසින් පසුව ආරක්ෂිතව පුපුරුවා හැරුනේද අදාල වෑන් රථයයි. එහි ලියාපදිංචි හිමිකරු කිංගස්බරි හෝටලයේ පුපුරුවා හැරීම සිදුකල බෝම්බකරු බව මීට පෙර තහවුරු කර ගැනුණා. දැන් හදුනා ගැනීමට මහජන සහය පතන පුද්ගලයා වෑන් රථයේ නවීකරණය සඳහා ගොස් ඇත්තේ ද ඔහු සමග බවයි පොලීසිය පවසන්නේ. අණාවරණ වූ සාක්ෂි වලට අනුව ඔහුගේ සිතුවම් 4 ක් නිර්මාණ කර ඇතැයිද මෙහිදි ප්‍රකාශ කෙරුණා. ඒ අනුව ඔහු පිළිබඳ කිසියම් තොරතුරක් දන්නේ නම් අපරාධ පරීක්ෂණ දෙපාර්තමේන්තුවට දැනුම් දෙන ලෙසයි පොලීසිය ඉල්ලා සිටින්නේ. ,,මේ ඒ පිළිබඳ කරුනු දක්වන පොලිස් මාධ්‍ය ප්‍රකාශක පොලිස් අධිකාරි රුවන් ගුණසේකර. ,,,,මෙම සැකකරු සම්බන්ධයෙන් තොරතුරු දන්නේ නම් 011 24 22 176 සහ 011 23 92 900 යන දුරකථන අංක ඔස්සේ අපරාධ පරීක්ෂණ දෙපාර්තමේන්තුවට අදාළ විස්තර ලබාදිය හැක."}
{"title":" සාමය ආරක්ෂා කරන්න සහය දක්වන්න - හමුදාපති ","authors":["හේමන්ත  කහවලගේ"],"date":{"year":"2019","month":"05","date":"13"},"views":"3260","content":"වයඹ පළාතේ ඊයේ (12) සහ අද (13) ඇති වූ නොසන්සුන්තා පිළිබද යුද හමුදාපති ලුතිතත් ජනරාල් මහේෂ් සේනානායක මීට නොබෝ වේලාකට පෙර විශේෂ ප්‍රකාශයක් කළා. ඔහු පැවසුවේ සාමය සහ ආරක්ෂාව තහවුරු කිරීමට ත්‍රිවිද හමුදාවට සහ පොලීසියට සහය වන ලෙස සියලු දෙනාගෙන් ඉල්ලා සිටින බවයි. ,,,,වයඹ පළාතට මේ වනවිට පොලිස් ඇඳිරිනීතිය ද පනවා තිබෙනවා."}
{"title":"මුළු දිවයිනටම පොලිස් ඇඳිරි නිතිය පැනවේ ","authors":["දිනුක් හේවාවිතාරණ"],"date":{"year":"2019","month":"05","date":"13"},"views":"7546","content":"මුළු දිවයිනටම බල පැවැත්වෙන පරිදි අද රාත්‍රි 9.00 සිට හෙට උදැසන 4.00 දක්වා පොලිස් ඇඳිරි නිතිය පැනවීමට තීරණය කර ඇති බව පොලිස් මුලස්ථානය නිවේදනය කරයි.,,..................................................,,ගම්පහට පොලිස් ඇඳිරි නිතිය පනවයි  ,,(13-05-2019 19:35),,වහාම ක්‍රියාත්මක වන පරිදි ගම්පහ පොලිස් බල ප්‍රදේශයට වහාම ක්‍රියාත්මක වන පරිදි පොලිස් ඇඳිරි නිතිය පැනවීමට තීරණය කර තිබෙනවා. පොලිස් ඇඳිරි නිතිය හෙට (14) උදැසන 6 දක්වා බලපැවැත්වෙන බවයි පොලිස් මාධ්‍ය ප්‍රකාශක කාර්යාලය සදහන් කර සිටින්නේ."}
{"title":"සමාජ මාධ්‍ය ඔස්සේ අසත්‍ය ප්‍රචාරය සිදුකරන පුද්ගලයින් සෙවීමට විශේෂ ඒකකයක්","authors":["මහේෂ් චතුරංග "],"date":{"year":"2019","month":"05","date":"13"},"views":"2326","content":"ජාතින් අතර අසමගිය වෛරය ඇතිකරවන සහ මහජනතාව බියට පත්වන ආකාරයේ අසත්‍ය ප්‍රචාර සමාජ මාධ්‍ය ජාලා ඔස්සේ ප්‍රචාරය කරන පුද්ගලයින් නීතියේ රැහැනට කොටු කර ගැනීමේ අරමුණින් විශේෂ විමර්ශන ඒකකයක් පොලිස් මුලස්ථානයේදී අද (13) පිහිටවූ බව පොලිස් මාධ්‍ය ප්‍රකාශක පොලිස් අධිකාරී රුවන් ගුණසේකර සදහන් කර සිටිනවා.,,සමාජ මාධ්‍ය ඔස්සේ මෙවැනි අසත්‍ය ප්‍රචාර පතුරුවන පුද්ගලයින් කවුරුන්ද යන්න ගැන සොයා බැලීම මෙම විමර්ශන ඒකකය මගින් සිදුකරනු ලබන අතර ඉදිරි පියවර ගැනීම සදහා අදාළ ඒකක වෙත අවශ්‍ය තොරතුරු ලබාදීම මෙමගින් සිදු කිරීමට නියමිත බවයි ඔහු මෙහිදී වැඩිදුරටත් සදහන් කර සිටියේ.,,එමෙන්ම මෙවැනි අසත්‍ය ප්‍රචාර නිර්මාණය කර සමාජ මාධ්‍ය ජාලවලට මුදාහැරිම සහ එවැනි ප්‍රචාර අනෙක් පුද්ගලයින්ට යැවීම වරදක් වනවා. එලෙස කටයුතු සිදුකරනු ලබන පුද්ගලයින්ට එරෙහිව දැනට පවතින හදිසි අවස්ථා රේගුලාසි යටතේ නිතිය ක්‍රියාත්මක කිරීම මගින් වසර 3 සිට වසර 7 දක්වාද, සිවිල් හා දේශපාලන අයිතිවාසිකම් ජාත්‍යන්තර සම්මුති පනත යටතේ වසර 10 දක්වා සිර දඬුවම් නියම වන බවයි පොලිසිය සදහන් කර සිටියේ."}
{"title":"මැලේසියාවේ ත්‍රස්ත ප්‍රහාරයක් සැලසුම් කල IS සාමාජිකයින් බෝම්බ සමග කොටුවෙයි (PHOTOS)","authors":["දිනුක් හේවාවිතාරණ"],"date":{"year":"2019","month":"05","date":"13"},"views":"11331","content":"මැලේසියාවේ ත්‍රස්ත ප්‍රහාර මාලාවක් සිදුකිරීමට සැලසුම් කරමින් සිටි ISIS ත්‍රස්ත සංවිධානයට සම්බන්ධකම් පවත්වන ත්‍රස්තවාදීන් සිව් දෙනෙකු අත්අඩංගුවට ගැනීමට හැකිවූ බව එරට පොලිසිය සදහන් කර සිටිනවා. ,,අත්අඩංගුවට ගනු ලැබූ මෙම ත්‍රස්තවාදීන් සිව් දෙනාගෙන් සිදුකරන ලද ප්‍රශ්න කිරීම් වලදී ඔවුන් රාමසාන් සමයේදී මැලේසියාවේ පිහිටි බෞද්ධ සහ කතෝලික දේවස්ථාන ඉලක්ක කර ගනිමින් ප්‍රහාර මාලාවක් සිදුකිරීමට නියමිතව තිබු බවට හෙළිවී ඇති බවයි එරට පොලිස් ප්‍රධානි අබ්දුල් හමීඩ් බඩෝර් ප්‍රකාශ කර සිටින්නේ.,,ත්‍රස්ත විමර්ශන අංශයේ නිලධාරීන්ට ලද තොරතුරක් අනුව ඉකුත් මැයි මස 5 වෙනිදා සිට 7 වෙනිදා කාලය තුලදී සිදුකරන ලද අසීරු මෙහෙයුම් තුනක් මගින් මෙම සැකකරුවන් සිව්දෙනා ස්ථාන තුනකදී අත්අඩංගුවට ගැනීමට හැකිවූ බවයි වාර්තා වන්නේ. මෙම සැකකරුවන් සිව්දෙනා අටහ්ර රෝහින්ගයා ජාතිකයින් දෙදෙනෙක්, ඉන්දුනීසියානු ජාතිකයෙක් සහ මැලේසියානු ජාතිකයෙක් සිටින බව පොලිසිය තහවුරු කර සිටිනවා.,,\" ඔවුන් කණ්ඩයම් වශයෙන් බෙදී මෙම ප්‍රහාර එල්ල කිරීමට සැලසුම් කර තිබෙන බවට කරුණු හෙළිවී තිබෙනවා. එක් කණ්ඩායමක් මැලේසියාවේ ප්‍රභූවරුන් පිරිසක් ඉලක්ක කර තිබෙනවා, තවත් පිරිසක් බෞද්ධ සහ කතෝලික ආගමික ස්ථාන වලට ප්‍රහාර එල්ල කරන්න සුදානම්ව හිද තිබෙනවා\" යැයි මැලේසියා පොලිස් ප්‍රධානියා ප්‍රකාශ කර සිටිනවා.,,මෙම ත්‍රස්තවාදීන් සතුව තිබී වැඩි දියුණු කරන ලද බෝම්බ කිහිපයක්, මිලිමීටර් 09 වර්ගයේ පිස්තෝලයක් සහ එයට භාවිත කරන උණ්ඩ 15ක් ද සොයා ගෙන තිබෙනවා.,,2013 වර්ෂයේ සිට මේ දක්වා සිදුකරන ලැබූ මෙහෙයුම් මගින් ත්‍රස්ත සංවිධාන සහ ක්‍රියාකාරකම් වලට සම්බන්ධ පුද්ගලයින් 400ක් පමණ අත්අඩංගුවට ගැනීමට මැලේසියානු ත්‍රස්ත විමර්ශන සමත්ව තිබෙනවා."}
{"title":"තඹ කම්හලේ සේවකයාගෙන් ප්‍රශ්න කරන්න අවසර ","authors":["අධිකරණ වාර්තාකරු "],"date":{"year":"2019","month":"05","date":"13"},"views":"2395","content":"පසුගිය අප්‍රේල් 21 දින කොළඹ ප්‍රදේශයේ සිදු කළ බෝම්බ පිපිරීම් වලට සම්බන්ධ යැයි සැකපිට අත් අඩංගුවට ගත් වැල්ලම්පිටිය තඹ කම්හලක සේවය කළ සේවකයින් අතරින් ඇප මත මුදා නොහරින ලද නඩුවේ දස වන සැකකරුගෙන් ප්‍රකාශ ලබා ගැනීමට කොළඹ ප්‍රධාන මහෙස්ත්‍රාත් අධිකරනය අද (13) ත්‍රස්ත විමර්ශන කොට්ඨාසයට අවසර ලබා දුන්නා.,,ඒ අනුව මේ වන විට රක්ෂිත බන්ධනාගාර ගත කර ඇති කරුපයියා රාජේන්ද්‍ර අබ්දුල්ලා යන අයගෙන් හෙට (14) සහ අනිද්දා (15) යන දින දෙක තුළදී ප්‍රකාශ ලබා ගැනීමට අවසර ලබා දෙන ලදී .,,කොළඹ ෂැංග්‍රිලා හෝටලය තුළ සිදු කල මරාගෙන මැරෙන බෝම්බ පිපිරීමට සම්බන්ධ වූ ඉන්සාන් ඊබ්‍රාහිම් ට අයත් තඹ කර්මාන්ත ශාලාවේ මෙම සැකකරු සේවය කර ඇති අතර අනෙක් සේවකයින් 9 දෙනා මේ වන විට ඇප මත මුදාහැර ඇත."}
{"title":"අනුරාධපුරයේදී  අත්අඩංගුවට ගත් මාධ්‍යවේදියා 27 දක්වා රිමාන්ඩ් කෙරේ ","authors":["එම්.එම්.පි.ජි. පෙරේරා "," උපාලි ආනන්ද"],"date":{"year":"2019","month":"05","date":"13"},"views":"3062","content":"තවුහීද් ජමාද් අන්තවාදී ත්‍රස්ත සංවිධානයේ දේශන ඇතුළු ක්‍රියාකාරකම් රැසක් අඩංගු සංයුක්ත තැටි (සී.ඩී) තොගයක් සිය සන්තකයේ තබා ගැනීමේ චෝදනාවට සැකපිට අත්අඩංගුවට ගෙන අධිකරණයට ඉදිරිපත්කල විද්‍යුත් මාධ්‍ය ආයතනයක මාධ්‍යවේදියෙකු මේ මස 27 වෙනිදා දක්වා රක්ෂිත බන්ධනාගාර ගත කරන ලෙස  අනුරාධපුර ප්‍රධාන මහේස්ත්‍රාත් අතිරේක දිසා විනිසුරු ජනක ප්‍රසන්න සමරසිංහ මහතා අද (13) නියෝග කරනු ලැබුවා.,,මෙසේ රක්ෂිත බන්ධනාගාර ගත කෙරුනේ උදය මාවත, අනුරාධපුර ලිපිනයේ පදිංචි විද්‍යුත් මාධ්‍ය ආයතනයක මාධ්‍යවේදියෙකු වන මොහොමඩ් රිස්වි මහරූෆ් නැමත්තායි.,,සැකකරු අධිකරණයට ඉදිරිපත්කල අනුරාධපුර මූලස්ථාන පොලිසියේ අපරාධ විමර්ශන නඩු මෙහෙයුම් අංශයේ ස්ථානාධිපති උප පොලිස් පරික්ෂක එච්.එම්.කේ.යසරත්න කියා සිටියේ ජනමාධ්‍යවේදියෙකු බව කියන සැකකරු ත්‍රස්තවාදය වැලක්වීමේ 379 දරණ පනතේ 48 දරණ (තාවකාලික) විදිවිදානයට අනුව අධිකරණයට ඉදිරිපත් කල බවයි.,,සැකකරුට අයත් බව කියන අනුරාධපුර උදය මාවතේ පිහිටි නිවස යුද හමුදාව හා පොලිසිය එක්ව පසුගිය 12 වෙනිදා සිදුකල පුර්ණ පරික්ෂාවකදී එහි තිබී සැකකටයුතු සංයුක්ත තැටි 326 ප්‍රමාණයක් සොයාගත් බවත් එම සංයුක්ත තැටි අහඹු ලෙස සිදුකල පරික්ෂාවේදි තවුහිද් ජමාන් අන්තවාදී ත්‍රස්ත සංවිධානයේ දේශන හා විවිධ ක්‍රියාකාරකම් සහිත විඩියෝ පට 90ක පමණ ප්‍රමාණයක් හමුවූ බව උප පොලිස් පරික්ෂකවරයා අධිකරණයට දැනුම් දෙනු ලැබුවා.,,එමෙන්ම සැකකරු සම්බන්ධයෙන් සිදුකෙරෙන විමර්ශන තවදුරටත් සිදුවන බැවින් ඔහුට ඇප ලබාදීමට තරයේ විරුද්ධවන බව කි උප පොලිස් පරික්ෂකවරයා ඔහුව රක්ෂිත බන්ධනාගාර ගත කරන ලෙස අධිකරණයෙන් ඉල්ලා සිටියා. ,,ඒ අනුව සැකකරුව මේ මස 27 දක්වා රක්ෂිත බන්ධනාගාර ගත කරන ලෙස මහෙස්ත්‍රාත්වරයා නියෝග කරනු ලැබුවා."}
{"title":"වයඹ පළාතටම ඇඳිරි නිතිය ","authors":["දිනුක් හේවාවිතාරණ "," මහේෂ් චතුරංග "],"date":{"year":"2019","month":"05","date":"13"},"views":"10767","content":"කුලියාපිටිය හෙට්ටිපොල මාර්ගයේ ඊයේ (12) දිනයේදී වෙළදසැල් තුනකට ගල්මුල් ප්‍රහාරයක් එල්ල  සිද්ධියක් වාර්තා වීමෙන් අනතුරුව ප්‍රදේශයේ සාමය ආරක්ෂා කිරීම සදහා පොලිස් ඇඳිරි නිතිය පැනවූ බවත් අද දිනයේදී ද වෙළදසැල් කිහිපයකට ප්‍රහාර එල්ල වූ බැවින් එම තත්ත්වය පැතිරී යාම වැළැක්වීමේ අරමුණින් වහාම ක්‍රියාත්මක වන පරිදි වයඹ පලාතට නැවත දැනුම් දෙන තුරු පොලිස් ඇඳිරි නිතිය පැනවීමට පියවර ගත් බව පොලිස් මාධ්‍ය ප්‍රකාශක පොලිස් අධිකාරී රුවන් ගුණසේකර සදහන් කර සිටිනවා.,,මෙම සිද්ධියේදී දේපල හානි පමණක් සිදුව ඇති බවත් පුද්ගලයින්ට තුවාල සිදුවූ බවට පැතිරී යන කටකතාවල කිසිදු සත්‍ය තාවයක් නොමැති බවයි පොලිස් මාධ්‍ය ප්‍රකාශකවරයා මෙහිදී වැඩිදුරටත් සදහන් කර සිටියේ.,,..............................................,,කුලියාපිටියට යලි පොලිස් ඇඳිරි නිතිය පැනවේ,,(13-05-2019 14:40),,ඇතිවී තිබෙන නොසන්සුන් තාවයක් පාලනය කිරීම සදහා වහාම ක්‍රියාත්මක වන පරිදි අද (13) දහවල් 2.00 සිට හෙට (14) අළුයම 4.00 දක්වා කුලියාපිටිය ඇතුළු පොලිස් බල ප්‍රදේශ කිහිපයකට ඇඳිරි නිතිය  තිබෙනවා.,,ඒ අනුව කුලියාපිටිය, බිංගිරිය, හෙට්ටිපොල, රස්නායකපුර, කොබෙයිගනේ සහ දුම්මලසුරිය යන ප්‍රදේශයන්ට මෙලෙස ඇඳිරි නිතිය පැනවීමට පියවර ගත් බව පොලිස් මාධ්‍ය ප්‍රකාශක කාර්යාලය නිවේදනය කරනවා."}
{"title":"සවුදියේ ඉන්ධන නෞකා දෙකකට ප්‍රහාරයක්","authors":["තරංග රුක්ෂාන් ජයසේකර "],"date":{"year":"2019","month":"05","date":"13"},"views":"11170","content":"සවුදි අරාබියට අයත් ඉන්ධන ප්‍රවාහන නෞකා දෙකකට අනපේක්ෂිත ප්‍රහාරයක් එල්ල වී තිබෙනවා. ඒ, එක්සත් අරාබි එමීර් රාජ්‍යයේ වෙරළ ආසන්නයේදීයි. ප්‍රහාරයෙන් නෞකාවලට සැලකිය යුතු හානියක් සිදුව ඇති නමුත්, එල්ල වූයේ කුමන ආකාරයේ ප්‍රහාරයක් දැයි මේ දක්වා තහවුරු කර ගෙන නැහැ.,,ඉරානය ද පවසන්නේ මෙම සිද්ධිය සම්බන්ධයෙන් පූර්ණ විමර්ශනයක් සිදු කළ යුතු බවයි. අදාළ ප්‍රහාරය එල්ල වූ ප්‍රදේශය ආශ්‍රිත මුහුදු සීමාව තුළ අමෙරිකානු යුද නෞකා කිහිපයක්ද ස්ථාපිත කර තිබූ බවයි විදෙස් වාර්තා පැවසුවේ."}
{"title":"වල දමා තිබූ ගිනිඅවි සහ ජීව උණ්ඩ තොගයක් සොයා ගනී","authors":["හේමන්ත කහවලගේ"],"date":{"year":"2019","month":"05","date":"13"},"views":"4590","content":"වැල්ලවාය කුඩාඔය ප‍්‍රදේශයේ තිබී ගිනිඅවි සහ ජීව උණ්ඩ තොගයක් සොයා ගෙන තිබෙනවා.,,ශ‍්‍රී ලංකා යුද හමුදාව පැවසුවේ රිපීටර් වර්ගයේ ගිනිඅවි 02ක්, ෂොට්ගන් 02ක් සහ මෙරට නිෂ්පාදිත ගිනිඅවියක් සොයා ගත් බවයි.,,මීට අමතරව ටී 56 වර්ගයේ ජීව උණ්ඩ 342ක්, මිලිමීටර් 75 වර්ගයේ ජීව උණ්ඩ 06ක් සහ ෂොට්ගන් වර්ගයේ පතරොම් 593ක්ද මෙහිදී සොයා ගැනුණා. ප‍්‍රදේශයේ වළදමා තිබියදී මෙම ගිනිඅවි සහ ජීව උණ්ඩ සොයා ගෙන තිබෙනවා."}
{"title":"පැන වූ සමාජජාල තහනම ඉවත් කිරීම ගැන තවමත් තීරණයක් නෑ","authors":["තරංග රුක්ෂාන් ජයසේකර","හර්ෂිකා සංජීවනී"],"date":{"year":"2019","month":"05","date":"13"},"views":"3389","content":"ෆේස්බුක්, වට්ස්ඇප් සහ වයිබර් ඇතුළු සමාජ මාධ්‍ය ජාලා වෙත පිවිසීම තවදුරටත් අවහිර කර පවතිනවා. යළිත් වරක් මෙම අවහිරතාව සිදු කළේ අද (13) උදෑසන සිටයි.,,රජයේ ප‍්‍රවෘත්ති දෙපාර්තමේන්තුව එහිදී පැවසුවේ කෙටි කාලයක් සඳහා තාවකාලිකව මෙම අවහිර කිරීම සිදු කළ බවයි. එහෙත්, පනවා ඇති මෙම වාරණය ඉවත් කිරීම සම්බන්ධයෙන් මෙතෙක් තීරණයක් ගෙන නොමැති බව රජයේ ප‍්‍රවෘත්ති අධ්‍යක්‍ෂ නාලක කලූවැව නෙත් නිවුස් වෙත ප‍්‍රකාශ කළා.,,රටේ තත්ත්වය සලකා එම තීරණය ගන්නා බවයි ඔහු සඳහන් කළේ. රටේ සාමය ආරක්ෂා කිරීමේ අරමුණින් අසත්‍ය ප‍්‍රචාර පැතිරවීම වැළැක්වීම අරමුණු කර ගනිමින් මෙලෙස සමාජ මාධ්‍ය වෙත පිවිසීම අවහිර කළ බව මෙහිදී වැඩිදුරටත් ප‍්‍රකාශ කෙරුණා. ,,හලාවත නගරයේ ඊයේ (12) ඇතිවූ නොසන්සුන් තත්ත්වයට හේතුවූයේ ද ෆේස්බුක් සමාජ මාධ්‍ය ඔස්සේ තැබූ සටහනක්. පාස්කු ඉරිදා එල්ල වූ ත‍්‍රස්ත ප‍්‍රහාරයෙන් පසු අවස්ථා කිහිපයකදීම සමාජ මාධ්‍ය වෙත පිවිසීම අවහිර කිරීමට කටයුතු කෙරුණා."}
{"title":"ඉස්ලාම් දේවස්ථාන තුළ ආගමික වතාවත් අරාබි භාෂාවෙන් නොව සිංහල භාෂාවෙන් සිදු කිරීමට උපදෙස්","authors":["හේරත් ඒකනායක","හර්ෂිකා සංජීවනී"],"date":{"year":"2019","month":"05","date":"13"},"views":"6502","content":"සිකුරාදා දිනයන්හි ඉස්ලාම් දේවස්ථාන තුළ සිදු කරන ආගමික වතාවත් අරාබි භාෂාවෙන් නොව සිංහල භාෂාවෙන් පැවැත්වීමට කටයුතු කරන ලෙස මුස්ලිම් ආගමික කටයුතු අමාත්‍ය එම්. එච්. ඒ. එම්. හලීම් උපදෙස් ලබා දී තිබෙනවා.,,අදාළ ඉස්ලාම් දේවස්ථාන වෙත ඔහු දන්වා ඇත්තේ එම ආගමික වතාවත් සඳහා අන්‍යාගමික පූජක පක්ෂය ද සහභාගී කර ගන්නා ලෙසයි. එමෙන්ම එහිදී සිදු කරන දේශන පිළිබඳ වාර්තාවක් මුස්ලිම් ආගමික කටයුතු අමාත්‍යාංශය වෙත ලබා දෙන ලෙසට ද ඉස්ලාම් දේවස්ථාන වෙත අමාත්‍යවරයා දැනුම් දී තිබෙනවා. ,,අමාත්‍ය එම්. එච්. ඒ. එම්. හලීම් ප‍්‍රකාශ කර ඇත්තේ බුර්කාව ඇතුළු මුහුණු ආවරණ සහිත ඇඳුම ඇඳීමෙන් වළකින ලෙස දැනටමත් සියලූ පාර්ශ්ව වෙත දැනුම්දීම් සිදුකර ඇති බවයි. රටේ නීතිය සැමට එක හා සමානව කි‍්‍රයාත්මක විය යුතු බවද ඔහු පවසනවා. ,,ත‍්‍රස්ත ප‍්‍රහාරය හේතුවෙන් මෙවර රාමසාන් උත්සවය ආගමික කටයුතුවලට පමණක් මුල් තැන දී සිදු කරන ලෙසට තමා උපදෙස් දුන් බවයි අමාත්‍යවරයා වැඩිදුරටත් ප‍්‍රකාශ කළේ."}
{"title":"ජනපති සහ අගමැති අතර විශේෂ සාකච්ඡාවක්","authors":["හේමන්ත කහවලගේ"],"date":{"year":"2019","month":"05","date":"13"},"views":"3502","content":"ජනාධිපති මෛතී‍්‍රපාල සිරිසේන මහතා සහ අග‍්‍රාමාත්‍ය රනිල් වික‍්‍රමසිංහ මහතා අතර විශේෂ සාකච්ඡාවක් පවත්වා ඇතැයි වාර්තා වනවා.,,එහිදී රටේ ආරක්ෂක තත්ත්වය සහ ඉදිරි කි‍්‍රයාමාර්ග සම්බන්ධයෙන් සාකච්ඡා කර ඇති බවයි පැවසෙන්නේ.,,මෙම සාකච්ඡාව පවත්වා ඇත්තේ ජනාධිපතිවරයාගේ චීන සංචාරයට පෙරයි. ,,චීනයේ සංචාරයක් සඳහා ජනාධිපති මෛත‍්‍රීපාල සිරිසේන මහතා අද (13) උදෑසන කටුනායක ගුවන් තොටුපළෙන් පිටත්ව ගියා. ඒ, චීනයේ පැවැත්වෙන ජාත්‍යන්තර සමුළුවට සහභාගී වීම සඳහායි.,,ජනාධිපතිවරයා සමග මෙම සංචාරය සඳහා දූත පිරිස ලෙස 27 දෙනෙකු සහභාගී වී සිටියා."}
{"title":"මාලිංගගේ තීරණාත්මක අවසන් පන්දුවාරයේ පන්දු යැවීමේ වේගය ගැන ලොව පුරා කතා කරයි","authors":["තරංග රුක්ෂාන් - විදෙස් මාධ්‍ය ඇසුරෙන්"],"date":{"year":"2019","month":"05","date":"13"},"views":"47558","content":"ඉන්දීය පි‍්‍රමියර් ලීග් කි‍්‍රකට් තරගාවලියේ අවසන් මහා තරගයේදී ලසිත් මාලිංග කි‍්‍රයාත්මක කළ ජයග‍්‍රාහී අවසන් පන්දු වාරය සම්බන්ධයෙන් මේ වනවිට ලොව පුරා අවධානය යොමු වී තිබෙනවා.,,ඊට ප‍්‍රධාන හේතුවක් වී ඇත්තේ එම පන්දු වාරයේ පළමු පන්දු 05, ලසිත් මාලිංග පැයට කිලෝමීටර් 140කට වඩා වැඩි වේගයකින් යොමු කිරීමයි.,,දෙවන පන්දුව ඔහු පැයට කිලෝමීටර් 143 ක වේගයකින් යොමු කළා.,,කඩුල්ලක් දැවී ගිය තීරණාත්මක අවසන් පන්දුව ඔහු යොමු කළේ පැයට කිලෝ මීටර් 112.3 ක වේගයකින්. ලසිත් මාලිංග මෙලෙස කි‍්‍රකට් පිටියේදී අඛණ්ඩව පැයට කිලෝ මීටර් 140කට වඩා වැඩි වේගයකින් පන්දු යැවූ මෑත ඉතිහාසයේ ආසන්නතම අවස්ථාව මෙය ලෙසටද පැවසෙනවා."}
{"title":"මෙවර වෙසක් සමය 'සිත් හදා ගැනීම' වෙනුවෙන්","authors":["තරංග රුක්ෂාන්"," සජිත් තිලකරත්න"],"date":{"year":"2019","month":"05","date":"13"},"views":"2407","content":"අන් කවරදාටත් වඩා මෙවර වෙසක් පුර පසලොස්වක පොහොය ශ‍්‍රී ලාංකික බෞද්ධ ජනතාවට සැමරීමට සිදුව ඇත්තේ වෙනස්ම පසුබිමකයි.,,ආමිස පූජාවන්ට වඩා ප‍්‍රතිපත්ති පූජාවන්ට වැඩි නැඹුරුවක් දක්වමින් මෙවර වෙසක් සැමරීම් සිදු කරන්නේ ඒ අනුවයි.,,නෙත් එෆ්. එම්. අපි ද ඔබට යෝජනා කරන්නේ මෙවර වෙසක් සමය 'සිත් හදා ගැනීම' වෙනුවෙන් වෙන් කරන ලෙසයි."}
{"title":"රෝද අක්‍රිය වූ ගුවන් යානයක් නියමුවාගේ දක්ෂතාවයෙන් ආරක්ෂිතව ගොඩබායි","authors":["තරංග රුක්ෂාන් - විදෙස් මාධ්‍ය ඇසුරෙන්"],"date":{"year":"2019","month":"05","date":"13"},"views":"2","content":"මගීන් 89දෙනෙකු රැගත් ගුවන් යානයක් එහි ඉදිරිපස රෝද නොමැතිව ආරක්ෂිතව ගොඩබැස්වූ පුවතක් මියන්මාරයෙන් වාර්තා වනවා.,,යානය ගොඩබැස්වීමට උත්සහ දැරූ අවස්ථාවේ නියමුවා එහි ගියර් පද්ධතිය කි‍්‍රයාත්මක කර ඇතත් රෝද පිටතට පැමිණ නොමැති බවයි විදෙස් වාර්තා පැවසුවේ.,,කෙසේවෙතත්, නියමුවා යානය ආරක්ෂිතව ගොඩබැස්වීමට කටයුතු කර තිබුණා. යානය තුළ සිටි කිසිඳු මගියෙකුට එහිදී කිසිඳු අනතුරක් සිදුව නොමැති බව ද විදෙස් මාධ්‍යයන්හි සඳහන්. එහෙත් මෙම සතිය තුළ මියන්මාරයෙන් වාර්තා වූ ගුවන් ක්ෂේත්‍රයට සමබන්ධ දෙවන අනතුර මෙය වනවා."}
{"title":"ජනපති අද අලුයම දිවයිනෙන් පිටත්වෙයි","authors":["ටී.කේ.ජී කපිල - කටුනායක"],"date":{"year":"2019","month":"05","date":"13"},"views":"4774","content":"ජනාධිපති මෛත්‍රීපාල සිරිසේන මහතා චීනයේ සංචාරයක් සඳහා අද (13) දින උදෑසන කටුනායක ගුවන් තොටුපළෙන් පිටත්ව ගියා.,,එතුමා ඇතුළු දූත පිරිස පළමුවෙන් අද දින උදෑසන 7.35 ට සිංගප්පූරුව බලා පිටත්ව ගිය අතර, ඒ ශ්‍රී ලන්කන් ගුවන් සේවයේ යූ.එල් - 302 දරන ගුවන් යානයෙන්.,,මේ සඳහා දූත පිරිස ලෙස 27 දෙනෙකු සහභාගී වී සිටි බවයි nethnews.lk ගුවන් තොටුපළ වාර්තාකරු සඳහන් කළේ."}
{"title":"බටහිර අපි‍්‍රකාවට අයත් රටක කතෝලික දේවස්ථානයකට ත‍්‍රස්ත ප‍්‍රහාරයක්","authors":["පවිත්‍රා මදුහර්ෂනි - විදෙස් මාධ්‍ය ඇසුරෙන්"],"date":{"year":"2019","month":"05","date":"13"},"views":"2971","content":"බටහිර අපි‍්‍රකාවට අයත් රටක් වන බර්කිනා ෆාසෝ රාජ්‍යයේ ඩබ්ලෝ නගරයේ පිහිටි කතෝලික දේවස්ථානයකට ත‍්‍රස්ත ප‍්‍රහාරයක් එල්ල වී තිබෙනවා.,,ප‍්‍රහාරය සඳහා පැමිණ තිබුණේ 20 දෙනෙකුගෙන් පමණ සමන්විත සන්නද්ධ තුවක්කුකරුවන් පිරිසක්.,,ඊයේ පැවැති ඉරුදින දේවමෙහෙය අතරතුරදී දේවස්ථානයට කඩා වැදුනු ඔවුන් එහි යාඥා කරමින් සිටි බැතිමතුන් වෙත වෙඩි ප‍්‍රහාර එල්ල කර තිබෙනවා.,,වෙඩි තැබීමක් සමග දේවස්ථානය තුළ සිටි පිරිස දිව ගොස් ඇති නමුත්, පුද්ගලයින් 06 දෙනෙකු එම ස්ථානයේදීම මියගොස් ඇති බවයි විදෙස් වාර්තා පැවසුවේ. මියගිය පිරිස අතරට දේවමෙහෙය සිදු කරමින් සිටි පියතුමන් ද අයත්. ප‍්‍රහාරයෙන් පසුව සන්නද්ධ ත‍්‍රස්තයින් පිරිස දේවස්ථානයට ගිනිතබා තිබෙනවා. ,,දේවස්ථානයට ප‍්‍රහාර එල්ල කිරීමෙන් පසුව සන්නද්ධ පිරිස නගරයේ පිහිටි ගොඩනැගිලි කිහිපයකටද ගිනි තබා ඇතැයි සඳහන්. ඒ අතර සෞඛ්‍ය මධ්‍යස්ථානයක් ද වනවා. ඉකුත් සති 05 තුළදී බර්කිනා ෆාසෝ රාජ්‍යයේ පිහිටි කතෝලික දේවස්ථාන 03ක් ඉලක්ක කර මෙලෙස ප‍්‍රහාර එල්ල කෙරුණා. ප‍්‍රහාර සම්බන්ධයෙන් චෝදනා එල්ල වන්නේ රට තුළ කි‍්‍රයාත්මක ඉස්ලාම් අන්තවාදී කණ්ඩායම් වෙතයි. පවතින තත්ත්වය හමුවේ පාසල්වල ආරක්ෂාව තර කර ඇති බවයි විදෙස් වාර්තා පැවසුවේ."}
{"title":"\"බුර්කාව සදාකාලිකවම ඉවත් විය යුතුයි\" - ජනාධිපති නීතිඥ අලි සබ්රි","authors":["දිල්ෂාන් තුෂාර","සජිත් තිලකරත්න"],"date":{"year":"2019","month":"05","date":"13"},"views":"5626","content":"බුර්කාව භාවිතය සම්පූර්ණයෙන්ම තහනම් කළ යුතු බව නීතිවේදීන් පවසනවා.,,ඔවුන් පෙන්වා දෙන්නේ රටේ ආරක්ෂක තත්ත්වය සැලකීමේදී බුර්කාව ශ‍්‍රී ලංකාවට නොගැළපෙන බවයි.,,බුර්කාව ශ‍්‍රී ලංකාව තුළ තහනම් කිරීම සඳහා මුස්ලිම් ප‍්‍රජාව ද සහය දිය යුතු බව ජනාධිපති නීතිඥ අලි සබ්රි ප‍්‍රකාශ කළා. ,,,,සම්පූර්ණ මුහුණු ආවරණ සඳහා මේ වනවිට සිදු කර ඇති තහනම හදිසි නීති රෙගුලාසි ඉවත් කිරීමත් සමග ඉවත් වනු ඇති බව නීතිඥ සංවිධාන ජාතික එකමුතුවේ සභාපති, නීතිඥ මනෝජ් ගමගේ ද ප‍්‍රකාශ කළා."}
{"title":"ප‍්‍රාදේශීය මාධ්‍යවේදියෙකු සැක පිට අත්අඩංගුවට","authors":["එම්.එම් .පී. ජී. පෙරේරා"],"date":{"year":"2019","month":"05","date":"13"},"views":"4823","content":"අනුරාධපුර උදය මාවතේ සිදු කළ සෝදිසි මෙහෙයුමකදී සැක සහිත සංයුක්ත තැටි 326ක් සමග මුස්ලිම් ජාතික ප‍්‍රාදේශීය මාධ්‍යවේදියෙකු අත්අඩංගුවට ගෙන තිබෙනවා.,,පොලිස් මාධ්‍ය ප‍්‍රකාශක පොලිස් අධිකාරී රුවන් ගුණසේකර ද මෙම සිද්ධිය තහවුරු කළා. අදාළ සැකකටයුතු සංයුක්ත තැටි සොයා ගෙන ඇත්තේ පොලීසිය හා යුද හමුදාව එක්ව සිදු කළ සෝදිසි මෙහෙයුමකදීයි.,,නෙත් නිවුස් වාර්තාකරු පැවසුවේ අදාළ පුද්ගලයාගේ නිවසේ සඟවා තිබියදී මෙම සංයුක්ත තැටි සොයා ගත් බවයි. ,,මෙහිදී අත්අඩංගුවට ගෙන ඇත්තේ 58 හැවිරිදි පුද්ගලයෙක්. ඔහු සහ සොයා ගත් සංයුක්ත තැටි සම්බන්ධයෙන් දැනටමත් විමර්ශනයක් ආරම්භ කර ඇති බව අනුරාධපුර මූලස්ථාන පොලීසිය ප‍්‍රකාශ කළා. සැකකරු අධිකරණයට අද (13) ඉදිරිපත් කිරීමට නියමිතයි."}
{"title":"රජයේ පාසල්වල ප‍්‍රාථමික ශ්‍රේණියේ සිසුන්ගේ දෙවන පාසල් වාරයේ අධ්‍යයන කටයුතු අද ඇරඹේ","authors":["තරංග රුක්ෂාන් ජයසේකර","නිශාන් ද සිල්වා"],"date":{"year":"2019","month":"05","date":"13"},"views":"2356","content":"රජයේ පාසල්වල ප‍්‍රාථමික ශ්‍රේණියේ සිසුන්ගේ දෙවන පාසල් වාරයේ අධ්‍යයන කටයුතු අද (13) ආරම්භ වනවා. පාස්කු ඉරිදා ත‍්‍රස්ත ප‍්‍රහාරයෙන් පසු පාසල්වල දෙවන වාරය ආරම්භ කෙරුණේ අදියර 02ක් යටතේයි.,,ඒ අනුව ඉකුත් 06 වැනිදා පළමු අදියර ආරම්භ වූ අතර 06 ශ්‍රේණියේ සිට 13 ශ්‍රේණිය දක්වා සිසුන් වෙනුවෙන් පන්ති ආරම්භ කෙරුණා.,,එහෙත් ඉකුත් සතිය පුරා සිසුන්ගේ පාසල් පැමිණීමේ අඩුවක් දක්නට ලැබුණු බවයි නෙත් නිවුස් වාර්තාකරුවන් පැවසුවේ. කෙසේවෙතත් අධ්‍යාපන බලධාරීන් විශ්වාසය පළ කරන්නේ අද සිට යළි පාසල් වෙත පෙර පරිදි සිසුන් පැමිණෙනු ඇති බවයි. ,,පාසල් ආරක්ෂාව තහවුරු කර ඇති බව ආරක්ෂක ලේකම් ජෙනරාල් ශාන්ත කෝට්ටේගොඩ සහ පොලිස් මාධ්‍ය ප‍්‍රකාශක, පොලිස් අධිකාරී රුවන් ගුණසේකර ද ඊයේ (12) අවධාරණය කළා. ,,පාසල්වල ආරක්ෂාව තහවුරු කිරීම සඳහා ත‍්‍රිවිධ හමුදාවේ ද සහයෝගය ලබාගෙන තිබෙනවා. එබැවින් කිසිදු බියකින් තොරව පාසල් වෙත පැමිණෙන ලෙසටයි ආණ්ඩුව සිසු දරු දැරියන්ගෙන් ඉල්ලා සිටින්නේ.,,ශ‍්‍රී ලංකා අධ්‍යාපන පරිපාලන සේවා සංගමයේ උප සභාපති නීල් අතුකෝරලද මව්පියන්ගෙන් ඉල්ලා සිටින්නේ දරුවන් පාසල් වෙත එවීමට කටයුතු කරන ලෙසයි. දින කිහිපයක් පාසල් ආරම්භ වීම ප‍්‍රමාද වී ඇති බැවින් අතපසුවූ පාඩම් කඩිනමින් යළි ආරම්භ කිරීම සහ දරුවන් විභාග සඳහා සූදානම් කරවීමට කඩිනමින් කටයුතු කළ යුතු බවද මෙහිදී ප‍්‍රකාශ කෙරුණා. ,,මේ අතර කතෝලික පාසල් ආරම්භ කරන දිනය සම්බන්ධයෙන් මෙතෙක් නිශ්චිත තීරණයක් ගෙන නොමැති බව අගරදගුරු පදවි ජනසන්නිවේදන හා සංස්කෘතික කේන්ද්‍රය පවසනවා. කෙසේවෙතත් කොළඹ අගරදගුරු පදවිය මගින් පරිපාලනය කරන කතෝලික පෞද්ගලික පාසල් විවෘත කිරීම හෝ නොකිරීම පිළිබඳ තීරණය රටේ ආරක්ෂක තත්ත්වය මත එම පාසල්වල විදුහල්පතිවරුන්ට පැවරීමටයි තීරණය කර ඇත්තේ.,,කොළඹ අගරදගුරු, පාසල් ආරම්භය අයිවන් පියතුමා යටතේ සිදු කිරීමට අවසර ලබා දී ඇති බවයි අගරදගුරු පදවි ජනසන්නිවේදන හා සංස්කෘතික කේන්ද්‍රය ප‍්‍රකාශ කළේ. මෙහිදී, දරුවන්ගේ අධ්‍යාපනය හා අවශ්‍යතා සැලකිල්ලට ගැනීමද, ප‍්‍රදේශයේ ආරක්ෂක අංශයේ සහයෝගය ලබා ගැනීමටද අනිවාර්යය බව කොළඹ අගරදගුරු මැල්කම් රංජිත් කාදිනල් හිමිපාණන් ප‍්‍රකාශ කර තිබෙනවා."}
{"title":"පාසලක හෝ හෝටලයක බවට සැක සිතියමක් සමග සැකකාරියක් අත්අඩංගුවට  ","authors":["ඉෂාර සුපෙම් මානගේ"],"date":{"year":"2019","month":"05","date":"13"},"views":"11844","content":"පොලිස් විශේෂ කාර්ය බලකාය සිදුකළ වැටලීමකදී අන්තවාදී කටයුතුවලට සම්බන්ධ බවට සැක කෙරෙන සැකකාරියක් අත්අඩංගුවට ගෙන තිබෙනවා.,,එහිදී RPG උණ්ඩ වලට යොදන ටේල් කොටස් 01ක්, මෝටාර් උණ්ඩවලට යොදන ටේල් කොටස් 04ක්, කාලතුවක්කු උණ්ඩ හිස් කොපු 01ක්, පාසලක හෝ හෝටලයක යැයි සිතිය හැකි සිතියම් 01ක්, T56 බ්ලැන්ක් උණ්ඩ හිස් කොපු 17ක් සහ T56 උණ්ඩ හිස් කොපු 32ක් ද සොයාගෙන තිබෙනවා.,,විශේෂ කාර්ය බලකායේ දඹුල්ල කඳවුරේ නිලධාරීන්ට ලද තොරතුරකට අනුව කැකිරාව මඩාටුගම ප්‍රදේශයේ වැටලීම සිදු කර තිබුණා."}
{"title":"IPL අවසන් මහ තරගයේදී මුම්බායි පිලට නොතිබූ ජයක් ගෙනදුන් මාලිංග ගේ සුපිරි පන්දු යැවීම (PHOTOS/VIDEO)","authors":["දිනුක් හේවාවිතාරණ "," තරංග රුක්ෂාන් ජයසේකර "],"date":{"year":"2019","month":"05","date":"13"},"views":"12532","content":"චෙන්නායි සුපර් කිංග්ස් සමග පැවති ඉන්දීය ප්‍රිමියර් ලීග් තරගාවලියේ අවසන් තරගයේදී මුම්බායි ඉන්දියන් කණ්ඩායමට ලකුණු 01ක තියුණු ජයක් අත්කර දීමට ලොව සුපිරිතම වේග පන්දු යවන්නා වන ලසිත් මාලිංග සමත් විය.,,කාසියේ වාසිය දිනා මුලින්ම පන්දුවට පහරදීමට තීරණය කල මුම්බායි ඉන්දියන්ස් කණ්ඩායමට සාර්ථක ආරම්භයක් ලබා ගැනීමට චෙන්නායි පන්දු යවන්නන් ඉඩ ලබා නොදුන් අතර මුම්බායි කණ්ඩායම සිය පන්දුවාර 20 අවසානයේදී කඩුලු 8ක් දැවී ලකුණු 149ක් රැස් කර ගනු ලැබුවා. එහිදී මුම්බායි පිල වෙනුවෙන් කිරාන් පොලාර්ඩ් ලකුණු 41ක් සහ කුවින්ටන් ඩි කොක් ලකුණු 29ක් රැස් කර ගනු ලැබුවා.,,ජයග්‍රාහි ලකුණු 150 ක ඉලක්කයක් හඹා යාමට පැමිණි චෙන්නායි කණ්ඩායමේ පිතිකරුවන් සිය ලකුණු ලබා ගැනීමේ වේගය හොදින් පවත්වාගෙන පැමිණියත් ඔවුන්ගේ පළපුරුදු පිතිකරුවන් අඩු ලකුණු සංඛ්‍යාවකට දවා ගැනීමට ජස්පිට් බුම්රාහ් ඇතුළු පන්දු යවන්නන් සමත්වූයේ ලසිත් මාලිංග දැඩි ප්‍රහාරයකට එල්ල වෙමින් සිටියදී විම විශේෂත්වයක්.,,තමන් යැවු පළමු පන්දුවාර 03 තුලදී ලකුණු 42ක් ලබාදුන් ලසිත් මාලිංග සුපුරුදු රිද්මයට අවතීර්ණ නොවීම නිසා මුම්බායි ඉන්දියන්ස් කණ්ඩායමට දැඩි පිඩනයක් එල්ලවී තිබු අයුරු දක්නට ලැබුනා.,,කෙසේ වුවත් අවසන් පන්දුවාර 02 ක තුලදී චෙන්නායි කණ්ඩායමට තරගයේ ජයග්‍රාහණය සදහා ලකුණු 18ක් අවශ්‍යව තිබුනා. 19 වෙනි පන්දු ඕවරය පන්දු යවමින් බුම්රාහ් ලකුණු 09ක් පමණක් ලබාදුන් අතර එහිදී ඔහු බ්‍රාවෝගේ කඩුල්ල දවා ගනු ලැබුවේ අවසන් ඕවරයට ලකුණු 09ක ඉලක්කයක් ලබා දෙමින්ය.,,අවසන් පන්දු ඕවරය යැවීමට යලිත් වරක් මාලිංග කෙරෙහි විශ්වාසය තැබූ මුම්බායි ඉන්දියන්ස් කණ්ඩායමේ නායක රෝහිත් ෂර්මා පන්දුව මාලිංග අතට ලබාදුන්නේ අවසන් පන්දු ඕවර යැවීමේ ලොව හොදම වේග පන්දු විශේෂඥයා ඔහු නිසාවෙන් බව තරග විස්තර විචාරකයින් පවා සදහන් කර සිටියා.,,සිය නායකයාගේ විශ්වාසය පළුදු නොකිරීමට වග බලා ගත් මාලිංග ඒ වන විට ලකුණු 80ක් ලබා ගෙන සිටි චෙන්නායි සුපර් කිංග්ස් කණ්ඩයමේ ආරම්භක පිතිකරු ෂේන් වොට්සන් හා රවින්ද්‍ර ජඩේජාට එරෙහිව දක්ෂ පන්දු යැවීමක නිරත විය. ,,මාලිංග විසින් යැවු පළමු පන්දු 03ට ලකුණු 4ක් රැස් කර ගත් චෙන්නායි පිතිකරුවන් යුගලය ඊලග පන්දුවේදී ලකුණු 2ක් රැස් කිරීමට ගත් උත්සාහයේදී වොට්සන්ගේ කඩුල්ල අහිමි වුයේ ඔහු දුවද්දී දවා ගැනීමකට හසුවූ නිසාවෙන්ය. ඉන් පසු පන්දුවේදී යලිත් ලකුණු දෙකක් රැස් කර ගත් චෙන්නායි පිතිකරුවන්ට අවසන් පන්දුවේදී ජයග්‍රහණය සදහා ලකුණු 02ක් අවශ්‍යවී තිබුණි.,,කෙසේ නමුත් සිය අත්දැකීම් මානව ප්‍රයෝජනයට ගත් ලසිත් මාලිංග අවසන් පන්දුව යෝකර් පන්දුවක් ලෙස එල්ල කරමින් චෙන්නායි කණ්ඩායමේ අවසන් බලාපොරොත්තුව සුනුවිසුණු කර දැම්මේ තරගයේ ඔහු ලබාගත් එකම කඩුල්ල ලෙස ශ්‍රාදුල් ඨාකුර් කඩුල්ල මුවා කිරීමේ වරදට හසුකර ගනිමින්ය.,,මාලිංග යැවු සුපිරි අවසන් ඕවරයේ සම්පුර්ණ වීඩියෝව නැරඹීමට පහළ ලින්ක් එක මත ක්ලික් කරන්න :,,https://www.iplt20.com/video/191541/that-heart-stopping-final-over-?tagNames=indian-premier-league"}
{"title":"කුලියාපිටියට පොලිස් ඇඳිරි නිතිය පැනවේ ","authors":["දිනුක් හේවාවිතාරණ"],"date":{"year":"2019","month":"05","date":"13"},"views":"11303","content":"වහාම ක්‍රියාත්මක වන පරිදි අද (12) මධ්‍යම රාත්‍රියේ සිට හෙට (13) උදැසන 6 දක්වා කුලියාපිටිය, බිංගිරිය සහ දුම්මලසුරිය පොලිස් බල ප්‍රදේශයන්ට ඇඳිරි නිතිය පැනවීමට පියවර ගත් බව පොලිස් මාධ්‍ය ප්‍රකාශක කාර්යාලය නිවේදනය කරනවා.,,ඇතිවී තිබෙන නොසන්සුන්කාරී තත්ත්වයන් පාලනය කිරීමට මෙලෙස ඇඳිරි නිතිය පැනවූ බවත් එම නියෝගය කඩකරන්නන්ට එරෙහිව නිතිය දැඩිව ක්‍රියාත්මක කරන බව පොලිසිය සදහන් කර සිටියි."}
{"title":"ත්‍රස්ත සංවිධාන 11ක් තහනම් කරන්න පකිස්ථානය තීරණය කරයි ","authors":["තරංග රුක්ෂාන් ජයසේකර "],"date":{"year":"2019","month":"05","date":"12"},"views":"4030","content":"ත්‍රස්තවාදයට ආධාර අනුබල දෙන බවට චෝදනා එල්ල වී ඇති සංවිධාන 11ක් තහනම් කිරීමට පකිස්තානය තීරණය කර තිබෙනවා. එරට අග්‍රාමාත්‍ය ඉම්රාන් ඛාන් සහ අභ්‍යන්තර කටයුතු අමාත්‍යවරයා අතර පැවති සාකච්ඡාවකින් පසු මෙම තීරණය ගෙන ඇති බවයි පැවසෙන්නේ. මෙම සියලු සංවිධාන පකිස්තානයේ ක්‍රියාත්මක “ජයිස් ඊ මොහොමඞ්” නම් ත්‍රස්ත සංවිධානය සමඟ සබඳතා පවත්වන බවටයි අනාවරණ වී ඇත්තේ. “ජයිස් ඊ මොහොමඞ්” සංවිධානය, එක්සත් ජාතීන්ගේ සංවිධානය විසින් ඉකුත් මැයි මස පළමු වනදා ත්‍රස්තවාදී සංවිධානයක් ලෙස නම් කරනු ලැබුවා. ,,කාෂ්මීර දේශ සීමාවේ පිහිටි පුල්වාමා ප්‍රදේශයේ දී ආරක්ෂක අංශ සාමාජිකයින් 40 දෙනෙකුට මරු කැඳවමින් ඉකුත් පෙබරවාරී මාසයේ දී ත්‍රස්ත ප්‍රහාරයක් එල්ල කළේද මෙම සංවිධානයයි."}
{"title":"කළුබෝවිල රෝහලේ සැකකටයුතු තිදෙනෙක් අත්අඩංගුවට ගත් කතාවේ සත්‍යතාවය රෝහල් අධ්‍යක්ෂක පහදයි ","authors":["හේමන්ත කහවලගේ"],"date":{"year":"2019","month":"05","date":"12"},"views":"9106","content":"කළුබෝවිල ශික්ෂණ රෝහලට පැමිණි සැක කටයුතු පුද්ගලයින් කිහිපදෙනෙකු අත්අඩංගුවට ගෙන ඇති බවට පළවන වාර්තාවන්හි කිසිදු සත්‍යතාවක් නොමැති බව රෝහල් අධ්‍යක්‍ෂ, වෛද්‍ය අසේල ගුණවර්ධන පවසනවා. රෝහලට පැමිණි වෛද්‍ය ශිෂ්‍යාවන් තිදෙනෙකු ද අත්අඩංගුවට ගෙන ඇති බවට අසත්‍ය වාර්තා පළවන බවයි ඔහු කියා සිටියේ. ,,,,රෝහල තුළ කිසිදු සැක කටයුත්තක් සිදුව නොමැති බවත්, රෝහලේ ආරක්ෂාව තහවුරු කර ඇති බවත් මෙහිදී වැඩිදුරටත් ප්‍රකාශ කෙරුණා."}
{"title":"පාසල්වල ප්‍රාථමික ශ්‍රේණි ඇරඹීමට සියල්ල සූදානම් ","authors":["කමල් සුරවීර "," ජේ ඒ එල් ජයසිංහ"],"date":{"year":"2019","month":"05","date":"12"},"views":"1458","content":"ආරක්ෂාව තහවුරු කර ඇති බැවින් හෙට දිනයේ දරුවන් පාසල් වෙත එවන්නැයි ආරක්ෂක ලේකම් ජෙනරාල් ශාන්ත කොට්ටේගොඩ සියලු මව්පියන්ගෙන් ඉල්ලීමක් කරනවා. ඔහු මෙම අදහස් පළ කළේ මහනුවර දී මාධ්‍ය වෙත අදහස් දක්වමින්. ,,,,මේ අතර දෙවන පාසල් වාරයේ දෙවන අදියර හෙට ආරම්භ කරන බව අධ්‍යාපන අමාත්‍යංශය පවසනවා. ඒ, පළමු ශ්‍රේණියේ සිට 05 වන ශ්‍රේණිය දක්වා සිසුන් වෙනුවෙන්. 05 වන ශ්‍රේණියෙන් ඉහළ සිසුන් වෙනුවෙන් ඉකුත් 06වනදා පාසල් ආරම්භ කෙරුණා. මේ වනවිට සියලු පාසල්වල ආරක්ෂාව තහවුරු කර ඇති බවයි අධ්‍යාපන අමාත්‍යංශය පැවසුවේ."}
{"title":"බදියුදීන්ට එරෙහිව රතන හිමියන්ගෙන් විශ්වාසභංගයක් ","authors":["සමීර ගොඩපිටිය "],"date":{"year":"2019","month":"05","date":"12"},"views":"2309","content":"අමාත්‍ය රිෂාඞ් බදියුදීන්ට එරෙහිව විශ්වාසභංග යෝජනාවක් ගෙන එන බව ශ්‍රී ලංකා ජාතික මහ සභාවේ නායක, පාර්ලිමේන්තු මන්ත්‍රී, පූජ්‍ය අතුරලියේ රතන හිමියන් පවසනවා. උන්වහන්සේ සඳහන් කළේ පාස්කු ඉරිදා ත්‍රස්ත ප්‍රහාරය සම්බන්ධයෙන් සිදු කරන පරීක්ෂණ සාර්ථක කර ගැනීමට, රිෂාඞ් බදියුදීන් දරණ අමාත්‍ය ධුරයෙන් ඔහු ඉවත් කළ යුතු බවයි. ,,මෙහිදී අදහස් දක්වමින් පුජ්‍ය අතුරලියේ රතන හිමියන් සදහන් කලේ දැනට රජයේ වගකීම් තනතුරු දරන ඇමතිවරුන්ගේ වගකීම් විරහිත සොභාවය සහ ඔවුන්ගේ සැකකටයුතු සැකකටයුතු ගනුදෙණු ඒ වගේම වංචනික කටයුතු පිළිබද අල්ලස් දෙපාර්තමේන්තුවේ  තිබෙන තොරතුරු පාදක කරගෙන, ඒ අනුව විශේෂයෙන්ම වෙළද හා නාවික කටයුතු ඇමති ලෙස ක්‍රියා කරන බදුර්දින් ඇමතිවරයාගේ ක්‍රියා කලාපය සැකයට භාජනයවී තිබෙනවා. ඒ ගැන තොරතුරු බුද්ධි අංශ වෙත වාර්තා වී තිබෙනවා. මෙම ත්‍රස්තවාදී සංවිධානය පිලිබදව ඇමතිවරයා දැනුවත්ව හෝ නොදැනුවත්ව වගකීම් විරහිතව ඇමතිවරයා කටයුතු කර තිබෙනවා. එමෙන්ම අත්අඩංගුවට ගනු ලැබූ පුද්ගලයින්ව නිදහස් කර ගැනීමේ සම්බන්ධයෙන් ඔහුගේ බලපෑම් එල්ලවී ඇති බවට කරුණු වාර්තාවී තිබෙනවා. මේ සියලු කරුණු විධිමත්ව ගොනු කර ඔහුට එරෙහිව ඒකාබද්ධ විපක්ෂය මේ වන විට සාකච්ජා කරමින් සිටින බව වාර්තාවී තිබෙනවා බදුර්දීන් ඇමතිවරයාට එරෙහිව විශ්වාසභංග යෝජනාවක් ගෙන එන්න. ඒ නිසා එම විමර්ශන කටයුතු සදහා අගමැතිවරයා විසින් බදුර්දීන් ඇමතිවරයාව ඔහුගේ ඇමැතිධුරයෙන් ඉවත් කරන්න පියවර ගත යුතුයි. එසේත් සිදුකරන්නේ නැත්නම් තමන් එම විශ්වාස භංග යෝජනාව ගෙන ඒමට තමන් නායකත්වය දෙන බවයි.,,දැඩි කතා බහට ලක්ව ඇති නැගෙනහිර ශර්යා විශ්ව විද්‍යාලය සම්බන්ධයෙන් ද අතුරලියේ රතන හිමියන් අදහස් පළ කළා. ,,මුලින් ඉඩම් ලබා ගත්තේ කාර්මික විදුහලක්, තාක්ෂණික විද්‍යාලයක පටන් ගන්නවා කියාගෙන. නමුත් මේ වන විට එය පෞද්ගලික වෛද්‍ය, තාක්ෂණික ,ඉංජිනේරු ඇතුළු සහ ඉස්ලාම් අරාබි විෂයන් ඇතුළු පිඨයන්  ඇතුළු දැවැන්ත විශ්ව විද්‍යාලයක් පිහිටුවා තිබෙනවා. පකිස්ථානයේ, බංග්ලාදේශයේ හෝ නොමැති විශාලම විශ්ව විද්‍යාලය අප රටේ පිහිටුවන්න සෞදි අරාබිය පියවර ගත්තේ දකුණු ආසියාවේ විශාලතම ඉස්ලාමිය සහ අරාබි ඉගැන්වීම් මධ්‍යස්ථානය පිහිටුවීමේ බලාපොරොත්තුවෙන්. දකුණු ආසියාවේ ඉස්ලාම් දහම පැතිරවීමේ බලාපොරොත්තුවෙන් තමයි මේ මඩකලපුව පෞද්ගලික විශ්ව විද්‍යාලය ඉදිකරන් කටයුතු කරලා තියෙන්නේ. මේ විශ්ව විද්‍යාලය ඉදිකරන්න මුදල් දුන්න ආයතනය මේ වගේ ලොව වෙනත් රටවලට විශ්ව විද්‍යාල අරඹන්න මුදල් දීලා තිබේද ? එම ආයතනය ත්‍රස්ත සංවිධාන වලට මුදල් ලබාදීලා තියෙනවද යන්න ගැන විමර්ශනය සිදුකරන්න අවශ්‍යයි. මේ වන විට ලංකාවට පැමිණ සිටින විදෙස් විශේෂඥයින් ඒ පිලිබදව තොරතුරු සොයා බලමින් සිටින බවත් ඉදිරියේදී රටේ සියලු දෙනාට එහි ප්‍රතිපල දැක ගැනීමට හැකිවනු ඇති බව උන්වහන්සේ ප්‍රකාශ කර සිටියා.,,උන්වහන්සේ මෙම අදහස් පළ කළේ ශ්‍රී ලංකා ජාතික මහ සභාව අද (12) කැඳවූ මාධ්‍ය හමුවකදීයි."}
{"title":"සමාජ මාධ්‍ය කැලඹු ගල්කිස්ස හමුදා මෙහෙයුමේ සම්පුර්ණ විස්තරය මෙන්න (VIDEO / PHOTOS)","authors":["දිනුක් හේවාවිතාරණ"],"date":{"year":"2019","month":"05","date":"12"},"views":"16145","content":"ගල්කිස්ස ප්‍රදේශයේදී ඊයේ (11) යුධ හමුදාව සහ පොලිසිය විසින් සිදුකළ ඒකාබද්ධ මෙහෙයුමක් සම්බන්ධයෙන් සමාජ මාධ්‍ය ඔස්සේ පැතිරී යන වීඩියෝව ගැන පොලිස් මාධ්‍ය ප්‍රකාශකවරයා අද පැහැදිලි කිරීමක් සිදුකරනු ලැබුවා. ,,එම වීඩියෝවේ දැක්වෙන පරිදි එම මෙහෙයුම ත්‍රස්ත සංවිධානයක සාමාජිකයින් පිරිසක් කොටුකර ගැනීමේ මෙහෙයුමක් නොවන බවයි පොලිස් මාධ්‍ය ප්‍රකාශකවරයා සදහන් කර සිටියේ.,,යම් කිසි විදේශීය රටකට අයත් මුදල් වර්ගයක් නීතිවිරෝධී අයුරින් මෙරට මුදල් වලට හුවමාරු කිරීමේ ජාවාරමක් සම්බන්ධයන් යුධ හමුදාවට ලැබී තිබු තොරතුරක් සම්බන්ධයෙන් කොළඹ දකුණ පොලිස් දුෂණ මර්ධන ඒකකයේ නිලධාරීන් සමග එක්ව මෙම මෙහෙයුම සිදුකරනු ලැබූ බවයි පොලිසිය සදහන් කර සිටියේ.,,එහිදී උපාය දුතයෙක් යොදවා අදාළ විදෙස් මුදල් තොගය ගල්කිස්ස ප්‍රදේශයට ගෙන්වා ගැනීමෙන් අනතුරුව එම පුද්ගලයා සමග අත්අඩංගුවට ගනු ලැබු අතර ඔහුගෙන් ලද තොරතුරු මත කළුතර, කිරුළපන සහ කොහුවල ප්‍රදේශයේදී සැකකරුවන් තිදෙනෙක් සහ කාර් රථ දෙකක් පොලිසිය විසින් අත්අඩංගුවට ගෙන තිබෙනවා.,,මෙම විදෙස් මුදල් වල වටිනාකම රුපියල් 48,700ක් ලෙස සටහන්ව ඇති අතර එහි මෙරට වටිනාකම මිලියන 2.5ක් බවයි පොලිස් මාධ්‍ය ප්‍රකාශකවරයා සදහන් කර සිටියේ.,,මෙම විදෙස් මුදල් නෝට්ටුවල වලංගු භාවය සහ එම මුදල් මෙරටට රැගෙන ආවේ කවුරුන්ද යන්න පිළිබද හා මුදල් විශුද්ධිකරණයක් සිදුව ඇත්ද යන්න ගැන පොලිසිය මෙහිදී විමර්ශන සිදුකරමින් සිටින බව පොලිස් මාධ්‍ය ප්‍රකාශකවරයා වැඩිදුරටත් සදහන් කර සිටියා."}
{"title":"හලාවත සාමකාමියි : ඇඳිරි නිතිය කලින්ම ඉවත් කිරීමට තීරණය කරයි (PHOTOS)","authors":["දිනුක් හේවාවිතාරණ ","  ඔගස්ටින් ප්‍රනාන්දු "],"date":{"year":"2019","month":"05","date":"12"},"views":"4251","content":"හලාවත නගරයේ ඇතිවූ නොසන්සුන්කාරී තත්වයක් හේතුවෙන් අද දහවල් හලාවත පොලිස් බල ප්‍රදේශයට පැනවූ ඇඳිරි නිතිය හෙට උදැසන 4ට ඉවත් කිරීමට තීරණය කර ඇති බව පොලිස් මාධ්‍ය ප්‍රකාශක පොලිස් අධිකාරී රුවන් ගුණසේකර සදහන් කර සිටිනවා. මිට පෙර හෙට උදැසන 6 දක්වා පොලිස් ඇදිරි නිතිය පනවන බවට ප්‍රකාශ කර සිටියත් මේ වන විට ප්‍රදේශයේ තත්ත්වය සාමකාමී වන බැවින් පොලිස් මුලස්ථානය මෙම පියවර ගත් බවයි පොලිස් මාධ්‍ය ප්‍රකාශකවරයා වැඩිදුරටත් සදහන් කර සිටියේ.,,ඇතිවූ නොසන්සුන් තාවයට හේතුව හලාවත නගරයේ පුද්ගලයින් දෙදෙනෙක් ෆේස්බුක් සමාජ මාධ්‍ය ජාලය හරහා එකිනෙකාට සිදුකරගනු ලැබූ බහින් බස්වීමේ සිද්ධියක් දුරදිග යාමේ සිද්ධියක් බවයි මෙහිදී පොලීසය සදහන් කර සිටියේ.,,මෙහිදී එක් පුද්ගලයෙක් විසින් සිදුකළ ප්‍රකාශයක් සමාජ මාධ්‍ය ඔස්සේ මුදා හැර තිබු ප්‍රකාශයක් නිසා එයට එරෙහිව විරෝධය පලකරන්න ප්‍රදේශවාසීන් විසින් අදාළ ප්‍රකාශය නිකුත් කල පුද්ගලයාගේ වෙළදසැල ඉදිරිපිටට සහ නගරයට ඒකරාශී වීම නිසා නොසන්සුන්තාවයක් ඇතිවුනා. තත්ත්වය පාලනය කිරීමට මෙහිදී වහාම ක්‍රියාත්මකවූ පොලීසය හලාවත පොලිස් බල ප්‍රදේශයට හෙට උදැසන 6 දක්වා ඇඳිරි නිතිය පැනවීමට පියවර ගනු ලැබුවා.,,එමෙන්ම සමාජ මාධ්‍ය වෙත එම ප්‍රකාශය නිකුත් කරනු ලැබූ හලාවත බසාර් විදියේ පදිංචි අබ්දුල් හමීඩ් මොහොමඩ් හස්ම්ත් නම් 38 හැවිරිදී පුද්ගලයෙක් අත්අඩංගුවට ගෙන ඔහුට එරෙහිව හදිසි නිතිය යටතේ නීතිමය ක්‍රියාමාර්ග ගැනීමට සිදුකරනු ලබන බව පොලිස් මාධ්‍ය ප්‍රකාශක පොලිස් අධිකාරී රුවන් ගුණසේකර සදහන් කර සිටිනවා."}
{"title":"සැඟවී සිටි ISIS නායකයා ඇෆ්ග්ගනිස්ථානයට ","authors":["දිනුක් හේවාවිතාරණ"],"date":{"year":"2019","month":"05","date":"12"},"views":"4508","content":"ඉරාක සහ සිරියා ඉස්ලාමිය රාජ්‍ය හෙවත් ISIS අන්තවාදී ත්‍රස්ත සංවිධානයේ නායකයා වන අබු බකීර් අල්-බග්දාදී ඇෆ්ගනිස්ථානයේ ග්‍රාමීය ප්‍රදේශයක සැඟවී සිටින බවට සැක කෙරෙන බව ජාත්‍යන්තර ත්‍රස්ත විශ්ලේෂකයෙක් වන සාහිඩ් හමීඩ් ප්‍රකාශ කර සිටිනවා. ISIS නායකයා සිරියාවේ හෝ ඉරාකයේ සිට ඇෆ්ගනිස්ථානයට පැමිණ ඇත්තේ එම රටවල් තුල ඉස්ලාමිය රාජ්‍ය සංකල්පය හෙවත් කලිෆාව බිඳ වැටීම හේතුවෙන් බවයි අනුමාන කරන්නේ. ,,අල්-බග්දාදී සමග IS ත්‍රස්ත සංවිධානයේ ඇතැම් නායකයින් සහ සටන්කරුවන් නැගෙනහිර ඇෆ්ග්ගනිස්ථානයේ ඔවුන් විසින් පිහිටුවා ගෙන සිටින Khorasan නම් ඉස්ලාමිය රාජ්‍ය නම්වූ පාලන ප්‍රදේශය තුලට ඒකරාශිවී සිටින බවට සැක කෙරෙනවා.,,වසර 05 කට පසුව පළමුවරට කලින් රූගත කරන ලද වීඩියෝවක් මගින් සිය අනුගාමිකයින් ආමන්ත්‍රණය කල ISIS නායක අබු බකීර් අල්-බග්දාදී එය සිදුකර ඇත්තේ ඇෆ්ගනිස්ථානයේදී බවයි මේ වන විට සැකකරන්නේ. කෙසේ වුවත් IS අන්තවාදී සංවිධානයේ නායකයා ඇෆ්ගනිස්ථානය කරා පැමිණියේ නම් ඔහු එය ඉරානය හරහා පැමිණිය යුතු බවත් එය දුෂ්කර කරුණක් බව ඉරාක යුධ විශ්ලේෂකයක් වන හුෂාම් අල්-හෂ්මි සඳහන් කර සිටියේ.,,කෙසේ වුවත් ඉකුත් 2018 වසරේ සිට  IS නායකයා සැඟවී සිටින බවට අනුමාන කරනු ලැබූ සිරියාව සහ ඉරාක දේශසීමා කාන්තාරයේ ඇතැම් ස්ථානයන් ඇතුළු ඔවුන්ගේ රහසිගත ආරක්‍ෂිත නිවාස 13ක් සොයා ප්‍රහාර එල්ල කිරීමට ඉරාක හමුදාව කටයුතු කල බවත් ඒ සදහා අමෙරිකාවේ විශේෂ බලකායේ සහයද හිමිවූ බව ඔහු ප්‍රකාශ කර සිටියා. ඒ කිසිදු ස්ථානයක ඔහු නොසිටි බවයි ඔහු වැඩිදුරටත් සදහන් කර සිටියේ.,,සිරියාවේ බෙන්ගාෂු හිදී අවසන් සටනෙන් පසුව සිරියාවේ සිය බල ප්‍රදේශය අහිමිවූ IS ත්‍රස්ත සංවිධානයට එහිදී ඔවුන්ගේ සටන්කරුවන් රැසක් කුර්දි සටන්කරුවන් විසින් තම භාරයට ගනු ලැබූ බවයි විදෙස් මාධ්‍ය වාර්තා කර සිටියේ. එම සටනින් ලද පරාජයෙන් පසුව ඉස්ලාම් රාජ්‍ය උදෙසා භුමිය යටපත් කර ගැනීමේ සංකල්පය අත්හැර දමමින් එම අන්තවාදී සංවිධානය විසින් මේ වන විට හදිසි ප්‍රහාර සහ මරාගෙන මැරෙන බෝම්බ ප්‍රහාර වැනි පහරදීමේ ක්‍රමවේදයකට අනුගතවී ඇති බවයි ත්‍රස්ත කටයුතු පිලිබදව විශ්ලේෂණය සිදුකරන ජාත්‍යන්තර විශ්ලේෂකයින් සදහන් කරන්නේ.,,ඉරාකය සහ සිරියාවෙන් ලද යුධ පරාජය නිසා වියරු වැටී සිටින IS නායකයා ඒ බව ඉකුත් පාස්කු ඉරිදා ශ්‍රී ලංකාවේ එල්ලවූ මරාගෙන මැරෙන බෝම්බ ප්‍රහාර මාලාව සහ සෞදි ආරාබියේ සිදුකළ ප්‍රහාරයන් සිය සංවිධානය විසින් දියත් කල \"පළිගැනීමේ මෙහෙයුම්\" බවට සිය වීඩියෝවේ අන්තර්ගත කර තිබු බවයි ඉරාක යුධ විශ්ලේෂකයක් වන හුෂාම් අල්-හෂ්මි ප්‍රකාශ කර සිටින්නේ.,,ගතවූ සති දෙකක කාලය තුලදී ඇෆ්ගනිස්ථානය සහ පකිස්ථානයේ අන්තවාදී සංවිධාන වල ක්‍රියාකාරකම් බහුලව සිදුවෙමින් පවතින අතර ඉකුත් සිකුරාදා ඉන්දියාවේ කාශ්මීර් හිදී සිදුවූ ගැටුමකින් පසුව ISIS සංවිධානය ඉන්දියාවේ සිය ප්‍රාන්තයක් පිහිටවු බවට ඊයේ (11) නිල වශයෙන් ප්‍රකාශයට පත් කර සිටියා."}
{"title":"අයි පී එල් අවසන් තරගයේදී ක්‍රීඩකයින් තිදෙනෙකු වාර්තා පොතට","authors":["තරංග රුක්ෂාන් ජයසේකර "],"date":{"year":"2019","month":"05","date":"12"},"views":"7550","content":"අද (12) පැවැත්වෙන ඉන්දීය ප්‍රිමියර් ලීග් ක්‍රිකට් තරගාවලියේ අවසන් මහා තරගයේදී මුම්බායි ඉන්දියන්ස් සහ චෙන්නායි සුපර් කිංග්ස් යන කණ්ඩායම් දෙකේ ක්‍රීඩකයින් තිදෙනෙකු වාර්තා පොත් අතරට එක්වනවා. ඒ, වැඩිම වාර ගණනක් අයි පී එල් අවසන් තරගයකට සහභාගී වූ ක්‍රීඩකයින් ලෙසයි.,,එම අවස්ථාව උදා වී ඇත්තේ මුම්බායි නායක රෝහිත් ශර්මාට මෙන්ම චෙන්නායි කණ්ඩායමේ හර්බජාන් සිං සහ අම්බති රයිදු යන ක්‍රීඩකයින්ටයි. අයි පී එල් ක්‍රිකට් ඉතිහාසයේ මුම්බායි ඉන්දියන්ස් සහ චෙන්නායි සුපර් කිංග්ස් යන කණ්ඩායම්, අවස්ථා 03 බැගින් අවසන් මහා තරගයට සහභාගී වී ඇති බැවින් අද තරගයෙන් ජය ගන්නා කණ්ඩායම ද වැඩිම වාර ගණනක් ශූරතාව දිනු කණ්ඩායම ලෙස ඉතිහාසයට එක්වනවා."}
{"title":"රටේ ආරක්ෂක තත්ත්වය ගැන මහින්ද කතා කරයි","authors":["සජිත් තිලකරත්න"],"date":{"year":"2019","month":"05","date":"12"},"views":"2937","content":"රට සාමාන්‍ය තත්ත්වයට පත් කිරීමට රජය කඩිනමින් කටයුතු කළ යුතු බව විපක්ෂ නායක මහින්ද රාජපක්ෂ මහතා පවසනවා.,,අද (12) පෙරවරුවේ අනුරාධපුර රුවන්වැලි සෑ රඳුන් වැඳපුදා ගැනීමෙන් අනතුරුව මාධ්‍ය වෙත අදහස් දක්වමින් විපක්ෂ නායකවරයා මේ බව සඳහන් කළා.,,රටේ පවතින ආරක්ෂක තත්ත්වය සම්බන්ධයෙන් ද ඔහු මෙහිදී අදහස් දැක්වූවා. ඒ අනුව  ආණ්ඩුව පිළිබඳ තවමත් ජනතාව තුළ විශ්වාසයක් ගොඩනැගී නොමැති බවයි මෙහිදී ප‍්‍රකාශ කෙරුණේ."}
{"title":"බීබීසි ලෝක සේවය ගෙන යන අසත්‍ය ප‍්‍රචාරවලට එරෙහිව ලන්ඩනයේ වෙසෙන ශ‍්‍රී ලාංකිකයින්ගේ විරෝධය","authors":["හේමන්ත කහවලගේ"],"date":{"year":"2019","month":"05","date":"12"},"views":"3523","content":"අන්තවාදයට හා ත‍්‍රස්තවාදයට එරෙහිව ලන්ඩනයේ වෙසෙන ශී‍්‍ර ලාංකිකයන් සංවිධාන කළ විරෝධතාවක් ඊයේ (11) පස්වරුවේ පැවැත්වුණා. එහිදී පාස්කු ඉරිදා එල්ල වුණු ත‍්‍රස්ත ප‍්‍රහාරයෙන් මියගිය සියලූ දෙනා සිහිපත් කෙරුණු අතර ජාතික ධජ රැගෙන කලූ සහ සුදු ඇඳුමින් සැරසි ලන්ඩනයේ වෙසෙන ශ‍්‍රී ලාංකිකයින් මෙම විරෝධතාවට එක්ව සිටියා. ,,මෙම විරෝධතාවයේදී බීබීසි ලෝක සේවය ගෙන යන අසත්‍ය ප‍්‍රචාරවලට එරෙහිව ද ලන්ඩනයේ වෙසෙන ශ‍්‍රී ලාංකිකයින් විරෝධය දැක්වීම විශේෂත්වයක්. ,,මේ අතර පාස්කු ඉරිදා එල්ල වූ ත‍්‍රස්ත ප‍්‍රහාරය හෙළා දකිමින් පැවැත්වෙන තවත් විරෝධතාවක් ප‍්‍රංශයේ පැරිස් නුවර වෙසෙන ශ‍්‍රී ලාංකිකයින්ගේ සහභාගීත්වයෙන් අද (12) පස්වරුවේ පැවැත්වෙනවා."}
{"title":"පුද්ගලයෙක් අත්අඩංගුවට - හලාවතට පොලිස් ඇඳිරි නීතිය හෙට පෙරවරුව දක්වා (UPDATE)","authors":["ඉෂාර සුපෙම් මානගේ"],"date":{"year":"2019","month":"05","date":"12"},"views":"11547","content":"සමාජ මාධ්‍ය ජාල වෙත ජාතීන් අතර අසමගිය ඇතිවන ප්‍රකාශයක් මුදාහැරි බව කියන සිද්ධියක් සම්බන්ධයෙන් පුද්ගලයෙකු හලාවතදී අත්අඩංගුවට ගත් බව පොලිසිය පවසනවා.,,මේ අතර හලාවත නගරයේ ඇතිවූ නොසන්සුන්කාරී තත්ත්වය පාලනය කිරීම සඳහා වහාම ක්‍රියාත්මක වන පරිදි, හෙට (13) උදෑසන හය දක්වා හලාවත නගර සීමාවට පොලිස් ඇඳිරි නීතිය පනවා තිබෙනවා.,, ,,-----------------------,,හෙට පෙරවරු හය දක්වා හලාවතට පොලිස් ඇඳිරි නීතිය (UPDATE),,(12-05-2019 12:51),, ,,හලාවත නගර ප්‍රදේශයේ ඇති වූ නොසන්සුන්කාරී තත්ත්වයක් පාලනය කිරීම සඳහා හලාවත නගර සීමාවට බලපැවැත්වෙන පරිදි පොලිස් ඇඳිරි නීතිය පනවා තිබෙනවා.,,පොලිසිය සඳහන් කළේ හෙට (13) පෙරවරු 6.00 දක්වා මෙලෙස පොලිස් ඇඳිරි නීතිය ප්‍රකාශයට පත් කර ඇති බවයි.,,------------------------,,නැවත දැනුම් දෙන තුරු හලාවතට පොලිස් ඇඳිරි නීතිය,,(12-05-2019 12:47),, ,,වහාම ක්‍රියාත්මක වන පරිදි හලාවත පොලිස් බල ප්‍රදේශයට පොලිස් ඇඳිරි නීතිය පනවා තිබෙනවා.,,යළි දැනුම් දෙන තුරු මෙය ක්‍රියාත්මක බවයි වාර්තා වෙන්නේ."}
{"title":"ශ්‍රීලනිපය ඕනෑම කැප කිරීමක් කිරීමට සූදානම්","authors":["කසුන් කැළුම්","සජිත් තිලකරත්න"],"date":{"year":"2019","month":"05","date":"12"},"views":"2023","content":"පාස්කු ඉරිදා එල්ල වූ ත‍්‍රස්ත ප‍්‍රහාරය වැනි අන්තවාදී කි‍්‍රයා යළි සිදු නොවීමට ශ‍්‍රී ලංකා නිදහස් පක්ෂය ඕනෑම කැපකිරීමක් සිදු කිරීමට සූදානම් බව පාර්ලිමේන්තු මන්තී‍්‍ර නිමල් සිරිපාල ද සිල්වා පවසනවා.  ,,කොළඹ අගරදගුරු අතිඋතුම් මැල්කම් රංජිත් කාදිනල් හිමිපාණන් සහ ශී‍්‍ර ලංකා නිදහස් පක්ෂයේ මන්තී‍්‍රවරුන් පිරිසක් අතර ඊයේ (11) පස්වරුවේ පැවැති සාකච්ඡාවකින් අනතුරුව මාධ්‍ය වෙත අදහස් දක්වමින් ඔහු මේ බව සඳහන් කළා.  ,,එහිදී ශ්‍රී ලංකා නිදහස් පක්ෂය ලෙස සියලු වාදභේද, පක්ෂ, ආගම් භේද අමතක කර අවශ්‍ය ඕනෑම කැපකිරීමක් කිරීමට සූදානම් බවද සඳහන් කළා.,,පාර්ලිමේන්තු මන්තී‍්‍ර මහින්ද අමරවීර ද මෙහිදි අදහස් දැක්වුවා.,,ඔහු කියා සිටියේ ජාතීන් වශයෙන් පක්ෂ පැවතිය යුතු නැත යන්න සහ පාසල් පිළිබඳව වෙනම වැඩපිළිවෙලක් සකස් කළ යුතුයි යන්න පිළිබඳවත් අගරදගුරු හිමියන් සමග සාකච්ඡා කළ බවයි. එහිදී අගරදගුරු හිමියන් ඊට සාධනීය ප්‍රතිචාර දැක්වූ බවත් සඳහන් කළා. ,,කොළඹ අගරදගුරු අතිඋතුම් මැල්කම් රංජිත් කාදිනල් හිමිපාණන් සහ ශී‍්‍ර ලංකා නිදහස් පක්ෂයේ මන්තී‍්‍රවරුන් පිරිසක් අතර මෙම සාකච්ඡාව පැවැත්වුණේ කොළඹ අගරදගුරු නිල නිවසේදීයි."}
{"title":"ශ‍්‍රී ලංකා කි‍්‍රකට් දත්ත විශ්ලේෂකයාට ICCයෙන් චෝදනා ගොනු කෙරේ","authors":["කසුන් කැළුම්"],"date":{"year":"2019","month":"05","date":"12"},"views":"1955","content":"ශ‍්‍රී ලංකා කි‍්‍රකට් කණ්ඩායමේ පරිගණක දත්ත විශ්ලේෂකයෙකු ලෙස කටයුතු කළ සනත් ජයසුන්දරට එරෙහිව අන්තර්ජාතික කි‍්‍රකට් කවුන්සිලය විසින් චෝදනා ගොනු කර තිබෙනවා.,,ඒ, අමාත්‍ය හරීන් ප‍්‍රනාන්දුට අල්ලස් ලබා දීමට තැත් කිරීම සම්බන්ධයෙන්. අන්තර්ජාතික කි‍්‍රකට් කවුන්සිලයේ දූෂණ මර්දන පනතේ වගන්ති 02ක් සනත් ජයසුන්දර විසින් උල්ලංඝණය කර ඇති බවයි එම කවුන්සිලය නිවේදනය කළේ. ,,කී‍්‍රඩා අමාත්‍යවරයාට අල්ලස් දීමට තැත් කිරීම,  ඕනෑම ආකාරයක උපක‍්‍රමයකින් අන්තර්ජාතික තරගයක ප‍්‍රතිපලයට, රටාවට හෝ ස්වභාවයට අනිසි ලෙස බලපෑම් කිරීම ඔහුට එරෙහිව ඇති එක් චෝදනාවක්.,,මෙම චෝදනා හේතුවෙන් ශ‍්‍රී ලංකා කි‍්‍රකට් කණ්ඩායමේ පරිගණක දත්ත විශ්ලේෂක සනත් ජයසුන්දරට තාවකාලික තහනමක් පැනවීමට ද අන්තර්ජාතික කි‍්‍රකට් කවුන්සිලය තීරණය කර තිබෙනවා. ඔහු ඊයේ (11) සිට දින 14ක් ඇතුළත සිය කවුන්සිලය ඉදිරියේ මෙම චෝදනා සම්බන්ධයෙන් කරුණු දැක්වීමක් සිදු කළ යුතු බවයි අන්තර්ජාතික කි‍්‍රකට් කවුන්සිලය නිවේදනය කළේ."}
{"title":"\"ජනතාවගේ ආරක්ෂාවට හමුදාව සිටිය යුතුයි\" - සිවාජිලිංගම් කියයි ","authors":["අමදෝරු අමරජීව"],"date":{"year":"2019","month":"05","date":"12"},"views":"3683","content":"හමුදාව උතුරු පළාතෙන් මුළුමනින්ම ඉවත් කළ යුතු යැයි තමා කියන්නේ නැති බවත් ඒකීය රටක් තුළ ජනතාවගේ ආරක්ෂාව සඳහා ආරක්ෂක හමුදාව සිටිය යුතු යැයි එම්.කේ. සිවාජිලිංගම් පවසනවා.,,වෙල්ලමුල්ලි වයික්කාල් අවසන් සටනේදී මියගිය අය සිහි කිරීම වෙනුවෙන් පැවැත්වීමට තිබූ පා ගමන රටේ වත්මන් තත්ත්වය තුළ  අත්හිටුවීමට ගත් තීරණය දැනුම් දෙමින් පැවති මාධ්‍ය සාකච්ඡාවකදී එම්.කේ. සිවාජිලිංගම් මේ බව සඳහන් කළා.,,මේ රටේ තත්ත්වය තුළ සාමාන්‍ය ජනතාවට හමුදාවේ ආරක්ෂාව සැලසිය යුතු බවත් හමුදාව තර්ජනයට ලක් වී ඇති තැන්වලට ආරක්ෂාව සැළසිය යුතු බවත් ඔහු වැඩිදුරටත් සඳහන් කළා.,,යුද සමයේ අවසන් සටනේ  මියගිය පිරිස් සිහිකර වෙරුගල් සිට ත්‍රිකුණාමලය හරහා  වෙල්ලමුල්ලි වයික්කාල්  දක්වා එම පා ගමන  යෑමට සුදානම් කර තිබුණා. නමුත් ඉස්ලාමීය ත්‍රස්තවාදය එල්ල කළ  මරාගෙන මැරෙන  ප්‍රහාර මාලාව හේතුවෙන් පවතින ආරක්ෂක තත්ත්වය සලකා  පා ගමන අත්හිටුවීමට සිදු වූ බවයි වැඩිදුරටත් සඳහන් කළේ."}
{"title":"අයර්ලන්තයේ දැවැන්ත ඉලක්කය කොදෙව්වන් පහසුවෙන් ජය ගත් හැටි","authors":["කසුන් කැළුම් - විදෙස් මාධ්‍ය ඇසුරෙන්"],"date":{"year":"2019","month":"05","date":"12"},"views":"2204","content":"අයර්ලන්තයේ පැවැත්වෙන තුන්කොන් එක්දින කි‍්‍රකට් තරගාවලියේ ඊයේ (11) පැවැති තරගයකදී පෙරළිකාර ජයක් වාර්තා කිරීමට බටහිර ඉන්දීය කොදෙව් කණ්ඩායම සමත්වුණා.,,ඒ, අයර්ලන්ත කණ්ඩායමට එරෙහිව කඩුළු 05ක ජයක් වාර්තා කරමින්.,,පළමුවෙන් පන්දුවට පහරදුන් අයර්ලන්ත කණ්ඩායම නියමිත පන්දුවාර 50දී කඩුළු 05ක් දැවී ලකුණු 327ක් රැස් කළේ කොදෙව් කණ්ඩායමට දැවැන්ත ඉලක්කයක් ලබා දෙමින්.,,එම ඉලක්කය හඹා යාමට පිටියට පිවිසි කොදෙව් කණ්ඩායම සිය ඉනිමේ තවත් පන්දු 13ක් ඉතිරිව තිබියදී තරගයේ ජය වාර්තා කිරීමට සමත්වුණා. කොදෙව් කණ්ඩායම ජයග‍්‍රහණය කරා රැගෙන ගිය සුනිල් ඇම්බි‍්‍රස් එහිදී පන්දු 126කදී රැස් කළ ලකුණු සංඛ්‍යාව 148ක්."}
{"title":"අවමංගල්‍ය කටයුතු සිදු කෙරෙන ස්ථානයකට මුහුණ වසාගෙන පැමිණි කාන්තාවක් අත්අඩංගුවට","authors":["ජූඞ් සමන්ත"],"date":{"year":"2019","month":"05","date":"12"},"views":"7367","content":"හලාවත ජයබිම ප‍්‍රදේශයේ පැවැති අවමංගල්‍ය ස්ථානයකට  මුහුණ වසා ගෙන පැමිණි මුස්ලිම් කාන්තාවක් අත්අඩංගුවට ගෙන තිබෙනවා.,,ඒ, ප‍්‍රදේශවාසීන් හලාවත පොලීසියට කළ දැනුම් දීමකට අනුවයි.,,ඇගේ සැමියාද පොලීසිය විසින් අත්අඩංගුවට ගෙන ඇති බවයි නෙත් නිවුස් වාර්තාකරු පැවසුවේ.,,23 හැවිරිදි මෙම කාන්තාව එම ප‍්‍රදේශයේම පදිංචිකාරියක්. 26 හැවිරිදි ඇගේ සැමියා පුත්තලමේ පදිංචිකරුවෙකු වන අතර විවාහයෙන් පසු ඔහු ද එම ප‍්‍රදේශයේ පදිංචියට පැමිණ තිබෙනවා. සැකකරු සහ සැකකාරිය හලාවත මහේස්ත‍්‍රාත් අධිකරණයට ඉදිරිපත් කිරීමට නියමිතයි."}
{"title":"මවුලවීවරයෙක් කටුනායකදී අත්අඩංගුවට","authors":["ටී.කේ.ජී කපිල - කටුනායක"],"date":{"year":"2019","month":"05","date":"12"},"views":"4672","content":"අන්තර්ජාලය ඔස්සේ අන්තවාදී අදහස් ප‍්‍රචාරය කළ බව කියන මවුලවිවරයෙකු කටුනායක ගුවන් තොටුපළේ දී අත්අඩංගුවට ගෙන තිබෙනවා.,,ඒ, අපරාධ පරීක්ෂණ දෙපාර්තමේන්තු නිලධාරීන් විසින්.,,මෙලෙස අත්අඩංගුවට ගෙන ඇත්තේ 47 හැවිරිදි මුහයිදීන් කයි නමැති පුද්ගලයෙකි. මක්කම වන්දනාවේ ගොස් යළි පැමිණෙන අවස්ථාවේ අපරාධ පරීක්ෂණ දෙපාර්තමේන්තු සහ ජාතික රහස් තොරතුරු ඒකකයේ නිලධාරීන් පිරිසක් විසින් කටුනායක ගුවන් තොටුපළේ දී මොහුව අත්අඩංගුවට ගත් බවයි නෙත් නිවුස් වාර්තාකරු පැවසුවේ.,,වවුනියාව, සෙට්ටිකුළම ප‍්‍රදේශයේ පල්ලිවල දේශන පවත්වා ඇති මෙම මවුලවීවරයා, මක්කම වන්දනා කටයුතු සඳහා පිරිස් රැගෙන යන වන්දනා නඩයක ප‍්‍රධානියෙකු ලෙස ද කටයුතු කර ඇති බවයි අනාවරණ වී ඇත්තේ. ,,මීගමුව මහේස්ත‍්‍රාත් අධිකරණය වෙත ඉදිරිපත් කළ එම මවුලවීවරයා මේ මස 15 වැනිදා දක්වා රක්ෂිත බන්ධනාගාර ගත කර තිබෙනවා."}
{"title":"මැණික් ඇති තැන් සොයන නවීන යන්ත්‍ර ගෙන්වීමට අවදානය","authors":["නිශාන් ද සිල්වා"],"date":{"year":"2019","month":"05","date":"12"},"views":"2317","content":"පොළොවේ මැණික් ඇති ස්ථාන සොයා ගැනීමට නවීන තාක්‍ෂණය උපයෝගී කර ගැනීමට මැණික් හා ස්වර්ණාභරණ අධිකාරියේ අවධානය යොමුවී තිබෙනවා.,,එහි සභාපති රෙජිනෝල්ඞ් කුරේ නෙත් නිවුස් වෙත කියාසිටියේ ඊට අවශ්‍ය යන්ත‍්‍ර විදේශයන්ගෙන් ගෙන්වීමට මේ දිනවල සොයා බලන බවයි.,,වර්තමානයේ මැණික් ගැරීම් සිදුකරන ආකාරයෙන් පරිසරයට විශාල හානියක් සිදුවන බවයි මෙහිදී කියාසිටියේ."}
{"title":"සංවිධාන දෙක තහනම් කළ බව කීවත් ගැසට් නිවේදනයක් නෑ - තහනම ඉවත්ව යන අවදානමකුත් නීතිවේදීන් පෙන්වයි","authors":["දිල්ශාන් තුෂාර "],"date":{"year":"2019","month":"05","date":"12"},"views":"2744","content":"ජාතික තව්හිද් ජමාද් සහ ජමාතෙයි මිල්ලතු ඊබ‍්‍රහිම් ෆී සෙයිලානි යන සංවිධාන 02 මෙරට තහනම් කළ බවට ජනාධිපතිවරයා විසින් ප‍්‍රකාශයට පත් කළ ද තවමත් ඊට අදාළ ගැසට් නිවේදනය නිකුත් කර නොමැති බව නීතිවේදීන් පවසනවා.,,මේ වනවිට හදිසි නීතිය කි‍්‍රයාත්මක අතර එය ඉවත් කළ හොත් මෙම සංවිධාන 02කට පැනවූ තහනම ද ඉවත්ව යන බවයි ජනාධිපති නීතීඥ අලි සබ්රි නෙත් නිවුස් වෙත පැවසුවේ. ,,,,මෙම සංවිධාන 02 තහනම් සංවිධාන බවට ජනාධිපතිවරයා විසින් ප‍්‍රකාශයට පත් කර මේ වනවිට සති දෙකකට වැඩි කාලයක් ගතව තිබෙනවා. එම තහනමට අනුව ජාතික තව්හිද් ජමාද් සහ ජමාතෙයි මිල්ලතු ඊබ‍්‍රහිම් ෆී සෙයිලානි යන සංවිධානවලට අයත් නිෂ්චල හා චංචල දේපළ මෙන්ම කි‍්‍රයාකාරකම් ද අත්හිටවනු ඇති. ,,අදාළ ගැසට් නිවේදනය නිකුත් වන තෙක් එම සංවිධාන 02 මෙරට තහනම් සංවිධාන ලෙස හැඳින්විය නොහැකි බවයි නීතීඥ සංවිධාන ජාතික එකමුතුවේ සභාපති නීතීඥ මනෝජ් ගමගේ නෙත් නිවුස් වෙත පැවසුවේ. ,,,,හදිසි නීතිය පවතින මෙම අවස්ථාවේදී එම සංවිධාන 02 තහනම් කිරීමට අදාළ ගැසට් නිවේදනය නිකුත් කිරීමට බලධාරීන් කටයුතු කළ යුතු බවයි ජනාධිපති නීතීඥ අලි සබ්රි වැඩිදුරටත් පැවසුවේ."}
{"title":"\"මුකුත් දන්නේ නැති වුණාම ජනතාව තුළ වෙනත් කතා පැතිරෙනවා\"","authors":["නිශාන් ද සිල්වා"],"date":{"year":"2019","month":"05","date":"12"},"views":"2665","content":"මාධ්‍ය වාරණය කිරීමෙන් කටකතා සහ අසත්‍ය ප‍්‍රවෘත්ති ප‍්‍රචාරයට ලැබෙන ඉඩකඩ වැඩි බව හිටපු ජනමාධ්‍ය අමාත්‍යවරයෙකු වූ පාර්ලිමේන්තු මන්තී‍්‍ර අනුර ප‍්‍රියදර්ශන යාපා පවසනවා.,,මේ දිනවල දිවයිනේ විවිධ ප‍්‍රදේශවල සිදුකරනු ලබන වැටලීම්වලින් ආරක්‍ෂක අංශ භාරයට ගන්නා කඩු ඇතුළු විවිධ දෑ පිළිබඳ පොලීසිය හෝ ති‍්‍රවිධ හමුදාව තහවුරු නොකරන ප‍්‍රවෘත්ති වාර්තා කිරීමෙන් වළකින ලෙස රජයේ ප‍්‍රවෘත්ති දෙපාර්තමේන්තුව ඉකුත්දා මාධ්‍යවලින් ඉල්ලීමක් කළා.,,ඒ, පිළිබද පාර්ලිමේන්තු මන්තී‍්‍ර අනුර පි‍්‍රයදර්ශන යාපාගෙන් නෙත් නිවුස් කළ විමසීමකදි ඔහු පළ කළේ මෙවන් අදහසක්.,,\"වර්තමානයේ තාක්ෂණික දියුණුවත් සමග මාධ්‍ය වාරණය කිරීම හරිම අමාරුයි. අනෙක් කරුණ මාධ්‍ය වාරණය කිරීමෙන් කටකතාවලට ලැබෙන ඉඩකඩ වැඩි වෙනවා. ඒ තුළින් වැරදි තොරතුරු ගියොත් සමාජයට ඒක හානියක්. රජය මාධ්‍ය සමග කතාකර වගකීම් සහගත බව පෙන්වාදීමයි සිදුවිය යුත්තේ.\",,රජයේ ප‍්‍රවෘත්ති දෙපාර්තමේන්තුව ගත් එම තීරණය පිළිබඳ දෙමළ ජාතික සන්ධාන පාර්ලිමේන්තු මන්තී‍්‍ර චාර්ල්ස් නිර්මලනාදන් ද නෙත් නිව්ස් වෙත අදහස් දැක්වුවා. ,,එහිදී ඔහු පෙන්වා දුන්නේ \"ඒ තියෙන තත්ත්වය රටේ ජනතාවට පෙන්වන්න ඕනේ. මුකුත් දන්නේ නැති වුණාම ජනතාවගේ බය තව වැඩි වෙනවා නේ. එතකොට ජනතාව තුළ වෙනත් කතාවක් ඇති වෙනවා. \" යනුවෙනි."}
{"title":"සහරාන්ගේ සහ දියණියගේ DNA වාර්තා අධිකරණයට ගේන්න සූදානම් කෙරේ","authors":["දිල්ශාන් තුෂාර "],"date":{"year":"2019","month":"05","date":"12"},"views":"2470","content":"ජාතික තවුහිද් ජමාද් සංවිධානයේ නායක සහරාන් හෂීම්ගේ දියණියගේ  DNA  සාම්පල වාර්තාව එළඹෙන සතියේදී අධිකරණයට ඉදිරිපත් කරන බව රජයේ රස පරීක්ෂක දෙපාර්තමේන්තුව පවසනවා.,,කොළඹ ෂැන්ගි‍්‍රලා හෝටලයට සහරාන් හෂීම් විසින් මරාගෙන මැරෙන බෝම්බ ප‍්‍රහාරය එල්ල කළ බවටයි දැනට සැක කෙරෙන්නේ. ඔහුගේ බවට සැකකෙරෙන හිසේ කොටස් බෝම්බ පිපිරීම සිදුවූ ස්ථානයේ තිබී හමුවූ අතර ඒවා සහරාන් හෂීම්ගේ දියණියගේ  DNA  සාම්පල සමග මෙහිදී සසඳා බැලෙනු ඇති.,,ඒ සඳහා සිදු කෙරෙන DNA  පරීක්ෂණ වාර්තාව මෙලෙස අධිකරණයට ඉදිරිපත් කිරීමට නියමිතව තිබෙනවා.,,සහරාන් හෂීම්ගේ බිරිඳ සහ දියණිය මේ වන විට පසුවන්නේ අපරාධ පරීක්ෂණ දෙපාර්තමේන්තුව භාරයේයි. අම්පාර මහ රෝහලේ ප‍්‍රතිකාර ලැබූ ඔවුන් දෙදෙනා ඉකුත් දා ප‍්‍රශ්න කිරීම සඳහා කොළඹට රැගෙන එනු ලබුවා.,,මේ අතර දැනට මඩකලපුව බන්ධනාගාරයේ සිටින සහරාන් හෂීම්ගේ සහෝදරියගේ ද  DNA  සාම්පල පරීක්ෂාවක් සිදු කිරීමට කොළඹ කොටුව මහේස්ත‍්‍රාත් අධිකරණය ඉකුත් දා අවසර ලබා දුන්නා."}
{"title":"\"ශ‍්‍රී ලංකාව සිංහල බෞද්ධ රටක් නොවේ - ශ‍්‍රී ලාංකිකයින්ගේ රටක්\" - මංගල කියයි","authors":["චන්දික ලියනගේ","දිල්ශාන් තුෂාර "],"date":{"year":"2019","month":"05","date":"12"},"views":"8020","content":"ශ‍්‍රී ලංකාව සිංහල බෞද්ධ රටක් නොව ශ‍්‍රී ලාංකිකයින්ගේ රටක් බව මුදල් අමාත්‍ය මංගල සමරවීර පවසනවා.,,අමාත්‍යවරයා මේ බව සඳහන් කළේ මාතරදී එක්සත් ජාතික පක්ෂ පළාත් පාලන ආයතන නියෝජිතයින් සමග පැවැති හමුවක් අමතමින්. ,,එහිදී \"මටත් පුළුවන් ඕන නම් සමහර අය වගේ කාඩ්බෝඩ් වීරයෙක් වෙන්නනම් කියන්න ...මේ ලංකාව කියන්නේ සිංහල බෞද්ධයන්ගේ රටක්.. ඒක නිසා තමුසෙලාට ඕන විදිහට ජීවත් වෙන්න බෑ කියලා. නෑ මම කියනවා ලංකාව කියන්නේ සිංහල බෞද්ධයන්ගේ රටක් නෙමෙයි..ශ්‍රී ලාංකිකයන්ගේ රටක්. ඒ ශ්‍රී ලාංකිකයන්ගේ රටේ බහුතරය සිංහල බෞද්ධ. අපි බහුතරය වුණ පළියට අපේ මතය කාගෙවක් පිට උඩ පටවන්න බෑ. \" යනුවෙන්ද සඳහන් කළා.,,,,පාස්කු ඉරිදා එල්ල වූ ත‍්‍රස්ත ප‍්‍රහාරයත් සමග සංචාරක කර්මාන්තයට එල්ල වූ බලපෑම සම්බන්ධයෙන් ද මෙහිදී අදහස් පළ වුණා. ,,එහිදී \"හැබැයි හොඳ වෙලාවට මේ සිද්ධිය සිදු වුණේ සංචාරකයින් වැඩිපුර නොඑන කාලේ. දැන් ඉඳලා ඉදිරි මාස හය හත වෙනකම් යළි වතාවක් ලංකාවට සංචාරකයන් ගෙන්වා ගැනීමේ වැඩපිළිවෙලක් ක්‍රියාත්මක කරන්නට අපිට කල් ලැබිලා තියෙනවා.\" යනුවෙන් සඳහන් කළා."}
{"title":"ප්‍රහාරයට සම්බන්ධ කිසිඳු අයෙකු ආරක්ෂා නොකරන බවට අගමැතිගෙන් ප්‍රකාශයක්","authors":["කසුන් කැලුම් "],"date":{"year":"2019","month":"05","date":"11"},"views":"1878","content":"පාස්කු ඉරිදා එල්ල වූ ත්‍රස්ත ප්‍රහාරයට සම්බන්ධ කිසිඳු පුද්ගලයෙකු ආරක්ෂා නොකරන බව අග්‍රාමාත්‍ය රනිල් වික්‍රමසිංහ මහතා පවසනවා. අග්‍රාමාත්‍යවරයා මේ බව සඳහන් කළේ ගාල්ල නියාගම ප්‍රදේශයේ ජනතාවට ඉඩම් ඔප්පු ලබා දීමේ අවස්ථාවකට එක්වෙමින්."}
{"title":"පකිස්තානයේ සුපිරි හෝටලයක් ඉලක්ක කර ප්‍රහාරයක්","authors":["පවිත්‍රා මදුහර්ෂනි - විදෙස් මාධ්‍ය ඇසුරෙන්"],"date":{"year":"2019","month":"05","date":"11"},"views":"4219","content":"පකිස්තානයේ බලෝකිස්තාන ප්‍රාන්තයේ පිහිටි තරු පහේ සුපිරි හෝටලයක් ඉලක්ක කර සටන්කාමීන් පිරිසක් විසින් ප්‍රහාරයක් එල්ල කර තිබෙනවා. ප්‍රහාරයට ඉලක්ක වී තිබුණේ ගඩාර් වරාය නගරයේ පිහිටි පර්ල් කොන්ටිනෙන්ටල් නම් හෝටලයයි. ප්‍රහාරය සඳහා සන්නද්ධ තුවක්කුකරුවන් පිරිසක් පැමිණ තිබුණා.,,එරට වේලාවෙන් අද (11) පස්වරු 05 ට පමණ හෝටලයට කඩා වැදුනු තුවක්කුකරුවන් හෝටලට තුළ පිරිසට වෙඩි ප්‍රහාර එල්ල කර ඇති බවයි විදෙස් මාධ්‍ය පැවසුවේ. එහිදී හෝටලට තුළ සිටි පිරිසක් තුවාල ලබා ඇතැයි ද සඳහන්. කෙසේවෙතත් ප්‍රහාරය එල්ල වන අවස්ථාවේදී දෙස් විදෙස් සංචාරකයින් කොපමණ පිරිසක් හෝටලය තුළ සිටියේද යන්න මෙතෙක් අනාවරණ වී නැහැ. ,,පසුව හෝටලය තුළට ඇතුළු වූ ආරක්ෂක අංශ හා සන්නද්ධ තුවක්කුකරුවන් අතර වෙඩි හුවමාරුවක්ද සිදුවුණා. ආරක්ෂක අංශ මැදිහත්වීමෙන් හෝටලය තුළ සිටි පිරිසක් නිරුපද්‍රිතව මුදා ගැනුණු බව ද සඳහන්. කෙසේවෙතත් ආරක්ෂක අංශවල විසින් ප්‍රදේශයේ ආරක්ෂාව තර කර ඇති අතර මෙහෙයුම් තවමත් ක්‍රියාත්මකයි. ,,ප්‍රහාරයට ඉලක්ක වී ඇති හෝටලය අමෙරිකානු ඩොලර් මිලියන ගණනාවක වටිනාකමකින් යුත් විශාල අයෝජන ව්‍යාපෘතියක් බව ද විදෙස් මාධ්‍ය වාර්තා කළා."}
{"title":"නිතිය හා සාමය හැර වෙනත් අමාත්‍යාංශයක් භාර නොගන්නා බව මන්ත්‍රී ෆීල්ඞ් මාර්ෂල් සරත් ෆොන්සේකා කියයි ","authors":["කසුන් කැලුම් "],"date":{"year":"2019","month":"05","date":"11"},"views":"2118","content":"නීතිය හා සාමය අමාත්‍යධූරය හැර වෙනත් කිසිඳු අමාත්‍යධූරයක් තමා භාර නොගන්නා බව පාර්ලිමේන්තු මන්ත්‍රී ෆීල්ඞ් මාර්ෂල් සරත් ෆොන්සේකා පවසනවා. කොළඹ පැවැති උත්සවයකින් අනතුරුව මාධ්‍යවේදීන් නැගූ ප්‍රශ්ණවලට ප්‍රතිචාර දක්වමින් ඔහු මේ බව සඳහන් කළා."}
{"title":"සියලු බෞද්ධ දහම් පාසල් හෙට ආරම්භ කෙරේ ","authors":["මහේෂ් චතුරංග "],"date":{"year":"2019","month":"05","date":"11"},"views":"1389","content":"සියලු බෞද්ධ දහම් පාසල් හෙට දිනයේ ආරම්භ කෙරෙන බව බෞද්ධ කටයුතු දෙපාර්තමේන්තුව පවසනවා. දහම් පාසල් කටයුතු පිළිබඳ කොමසාරිස් එච් එම් ජී කුමාරි පැවසුවේ විහාරස්ථානවල ආරක්ෂාව පිළිබඳ අවශ්‍ය පියවර ගන්නා ලෙස සමස්ත ලංකා ශාසනාරක්ෂක බලමණ්ඩලය හා බෞද්ධ කටයුතු කොමසාරිස් ජනරාල්වරයා විසින් සියලු විහාරස්ථාන වෙත ලිඛිතව දැනුම් දෙන බවයි. ,,මේ අතර රජයේ පාසල්වල ප්‍රාථමික අංශය සඳහා දෙවන වාරය ලබන සඳුදා ආරම්භ කෙරෙන බවයි අධ්‍යාපන අමාත්‍යාංශය පැවසුවේ. ,මේ අතර විශ්ව විද්‍යාලවල ආරක්ෂක තත්ත්වය සම්බන්ධයෙන් උපකුලපතිවරයා සෑහීමකට පත් වන්නේ නම් ලබන සඳුදා දිනයෙන් පසු අධ්‍යයන කටයුතු ආරම්භ කළ හැකි බවයි විශ්ව විද්‍යාල ප්‍රතිපාදන කොමිෂන් සභාව නිවේදනය කළේ."}
{"title":"පාස්කු ප්‍රහාරයේ වගකීම පැහැර හැරි දේශපාලනඥයින් සහ නිලධාරීන් තනතුරුවලින් ඉවත් කරන්නැයි කාදිනල් හිමියන් ඉල්ලයි","authors":["කසුන් කැලුම් "],"date":{"year":"2019","month":"05","date":"11"},"views":"1800","content":"පාස්කු ඉරිදා ප්‍රහාරය සම්බන්ධයෙන් වගකීම පැහැර හැරි දේශපාලනඥයින් සහ නිලධාරීන් සියලු දෙනා එම තනතුරුවලින් ඉවත් කළ යුතු බව කොළඹ අගරදගුරු මැල්කම් කාදිනල් රංජිත් හිමිපාණන් පවසනවා. උන්වහන්සේ මේ බව පැවසුවේ පාස්කු ඉරිදා ප්‍රහාරයෙන් ජීවිතක්ෂයට පත් හා තුවාල ලැබූවන් වෙනුවෙන් කොටහේන ශාන්ත ලුසියා දේවස්ථානයේදී අද පැවැති විශේෂ දිව්‍ය පූජාවට එක්වෙමින්. ,,,,මේ එහිදී වැඩිදුරටත් අදහස් දැක්වූ කොළඹ අගරදගුරු මැල්කම් කාදිනල් රංජිත් හිමිපාණන්."}
{"title":"ආණ්ඩුවේ ප්‍රකාශ ගැන ජනතාවගේ විශ්වාසයක් නැහැ - විපක්ෂ නායක ","authors":["හේරත් ඒකනායක - මහනුවර"],"date":{"year":"2019","month":"05","date":"11"},"views":"1264","content":"ආණ්ඩුවේ පාර්ශව සිදු කරන ප්‍රකාශවල කිසිඳු විශ්වාසයක් ජනතාවට නොමැති බව විපක්ෂ නායක මහින්ද රාජපක්ෂ මහතා පවසනවා. විපක්ෂ නායකවරයා මෙම අදහස් පළ කළේ මල්වතු සහ අස්ගිරි නා හිමිවරුන් බැහැ දැකීමෙන් අනතුරුව මහනුවරදී මාධ්‍ය වෙත අදහස් දක්වමින්."}
{"title":"පාස්කු ප්‍රහාරයට ඇති IS සම්බන්ධකම් සොයා දිගටම විමර්ෂණ සිදුකරනවා - හමුදාපති ","authors":["පවිත්‍රා මදුහර්ෂනි - විදෙස් මාධ්‍ය ඇසුරෙන්"],"date":{"year":"2019","month":"05","date":"11"},"views":"1825","content":"පාස්කු ඉරිදා ප්‍රහාරයට සම්බන්ධ පිරිස් අයි එස් සංවිධානය සමග සම්බන්ධතා පවත්වා ඇති බව පරීක්ෂණවලදී තහවුරු වී ඇති නමුත් එම සම්බන්ධතා කොතරම් ගැඹුරුදැයි නිවැරදිව තහවුරු කර ගැනීම සඳහා පරීක්ෂකයින් තවදුරටත් උත්සහ දරමින් සිටින බව යුද හමුදාපති ලුතිතන් ජනරාල් මහේෂ් සේනානායක පවසනවා. රොයිටර් පුවත් සේවය අද වාර්තා කර තිබුණේ එම පුවත් සේවය සමග පැවැති සම්මුඛ සාකච්ඡාකදි හමුදාපතිවරයා මේ බව සඳහන් කළ බවයි. ,,මේවනවිට සිදු කර ඇති පරීක්ෂණ කටයුතු බොහෝ පැතිවලින් ඉදිරියට ගොස් නොමැති බැවින්, ජනතාව කිසිසේත් කලබල විය යුතු නොමැති බවත්, ආරක්ෂක අංශ විසින් තත්ත්වය පාලනය කර ඇති බවත් යුද හමුදාපතිවරයා එහිදී වැඩිදුරටත් සඳහන් කර තිබෙනවා. ,අන්තවාදීන්ගේ දෙවන වටයේ ප්‍රහාරයකින් තොරව රටේ ජනතාවට ඔවුන්ගේ සුපුරුදු ජීවන රටාව යළි සිදුකර ගෙන යාමට හැකි බව ආරක්ෂක විශ්වාස කරන බවයි යුද හමුදාපතිවරයා වැඩිදුරටත් අවධාරණය කර ඇත්තේ.,,පාස්කු ඉරිදා එල්ල වූ ප්‍රහාරයන්ට ජාත්‍යන්තර සබඳතා පවතින බැවින්, ඒ සම්බන්ධයෙන් සොයා බැලීම සඳහා වැඩිදුර විමර්ශන ක්‍රියාත්මක බවයි යුද හමුදාපතිවරයා රොයිටර්ස් පුවත් සේවය වෙත පවසා සිටියේ. ,,එම ප්‍රහාරයන් සඳහා අයි එස් සංවිධානයේ මැදිහත්වීම් තිබෙන බව ස්ථිරවම ප්‍රකාශ කළ හැකි වුවද, එහි අදහස මෙය අයිඑස් ත්‍රස්තවාදීන් ඍජුව එල්ල කළ ප්‍රහාරයක් යැයි පැවසීම නොවන බවද යුද හමුදාපතිවරයා පවසනවා. එහෙත්, ප්‍රහාරයේ ගැඹුරු බව කොපමණද යන්න සම්බන්ධයෙන් ආරක්ෂක අංශ වැඩිදුර පරීක්ෂණ සිදු කරන බවයි මෙහිදී ප්‍රකාශ කෙරුණේ."}
{"title":"පාස්කු ඉරිදා ත්‍රස්ත ප්‍රහාරයෙන් භාරකරුවන් මියගොස් අවතැන්වූ දරුවන් ගැන දැනුම් දෙන්න දුරකතන අංක 03ක්","authors":["මහේෂ් චතුරංග "],"date":{"year":"2019","month":"05","date":"11"},"views":"1365","content":"පාස්කු ඉරිදා එල්ල වූ ත්‍රස්ත ප්‍රහාරයෙන් භාරකරුවන් මියගොස් අවතැන් වූ දරුවන් පිළිබඳ දැනුම් දීම සඳහා දුරකතන අංක 03ක් හඳුන්වා දී තිබෙනවා. ඒ, ආරක්ෂක අමාත්‍යාංශයේ මාධ්‍ය කේන්ද්‍රයේ අද (11) පැවැති මාධ්‍ය හමුවකදීයි. ,,011 2 44 44 44 සහ 011 2 33 70 39 හෝ 011 2 33 70 41 යන දුරකතන අංක වලට, අවතැන් වූ එම දරුවන් පිළිබඳ තොරතුරු දැනුම් දිය හැකි බවයි පොලිස් මාධ්‍ය ප්‍රකාශක පොලිස් අධිකාරී රුවන් ගුණසේකර පැවසුවේ. ,,,,පොලිස් මාධ්‍ය ප්‍රකාශකවරයා මෙම අදහස් පළ කළේ ආරක්ෂක අමාත්‍යාංශයේ මාධ්‍ය කේන්ද්‍රයේ අද පැවැති මාධ්‍ය හමුවකට එක්වෙමින්. මඩකලපුව වවුනතිව් පොලිස් මාර්ග බාධක රාජකාරියේ නිරත ව සිටි පොලිස් නිලධාරීන් දෙදෙනෙකු ඝාතනය කිරීමේ සිද්ධියට සැකපිට අත්අඩංගුවට ගැනුණු හිටපු එල් ටී ටී ඊ සාමාජිකයා ද අද මුදා හැරුණු බවයි ඔහු මෙහිදී සඳහන් කළේ."}
{"title":"IS ත්‍රස්ත සංවිධානය ඉන්දියාව තුල සිය \"ප්‍රාන්තයක්\" පිහිටවූ බවට ප්‍රකාශ කරයි (PHOTOS)","authors":["දිනුක් හේවාවිතාරණ"],"date":{"year":"2019","month":"05","date":"11"},"views":"9228","content":"පළමුවරට ඉන්දියාව තුල තමන් ප්‍රාන්තයක් පිහිටවූ බවට ඉස්ලාමිය රාජ්‍ය හෙවත් ISIS සංවිධානය ප්‍රකාශ කර සිටිනවා. ISIS ත්‍රස්ත සංවිධානයේ මාධ්‍ය ඒකකය වන  Amaq ප්‍රවෘත්ති ඒකකය සදහන් කරන්නේ ඉන්දියාව තුල පිහිටවූ නව ප්‍රාන්තය \"Wilayah of Hind\" නමින් නම් කර ඇති බවයි. ජම්මු හා කාශ්මීර් ප්‍රාන්තයේදී ඉන්දීය ආරක්ෂක අංශ සහ IS හිතවාදී ත්‍රස්ත සංවිධානයක් අතර ඇතිවූ ගැටුමෙන් පසුව ඔවුන් මේ බව නිවේදනය කර තිබෙනවා. ,,ජම්මු හා කාශ්මීර් ප්‍රාන්තයේ ෂෝපියන් ප්‍රදේශයේදී ඊයේ (10) ඉන්දීය ආරක්ෂක අංශ විසින් සිදුකරනු ලැබූ සෝදිසි මෙහෙයුමකදී IS සංවිධානය සමග සම්බන්ධකම් පවත්නා \"ජම්මු කාශ්මීර් ඉස්ලාමිය රාජ්‍ය\" නමින් හදුන්වන ත්‍රස්ත සංවිධානය සමග වෙඩි හුවමාරුවක් සිදුවුවා. එහිදී හමුදාව විසින් එල්ල කරනු ලැබූ ප්‍රහාරයෙන් එම ත්‍රස්ත සංවිධානයේ නායකයා බවට සැලකෙන අබු නාඩර් අල්-කාශ්මිරි මරුමුවට පත්වූ බවයි වාර්තා වන්නේ.,,සිරියාවේදී ලද යුධ පරාජයෙන් පසුව ISIS සංවිධානය මේ වන විට හදිසි ප්‍රහාර එල්ල කිරීම් සහ මරාගෙන මැරෙන බෝම්බ ප්‍රහාර එල්ල කිරීමේ වැනි ත්‍රස්ත ක්‍රියාවන් වල බහුල වශයෙන් නිරතවන බවයි ජාත්‍යන්තර යුධ නිරීක්ෂකයින් සදහන් කරන්නේ. ඉකුත් පාස්කු ඉරිදා ශ්‍රී ලංකාවේදී සිදුවූ බෝම්බ ප්‍රහාර මාලාවන්ද ඔවුන් විසින් සිදුකළ බවට පසුව පිළිගනු ලැබුවා.,,ඉන්දීය හමුදා ප්‍රහාරයෙන් මියගිය ත්‍රස්ත නායකයාගේ අවසන් කටයුතු ඊයේ දින සිදුකරනු ලැබූ අවස්ථාවට ෂෝපියන් ප්‍රදේශයේ විශාල පිරිසක් සහභාගිවී ඇති අතර ඔවුන් ඉස්ලාමිය රාජ්‍ය නම් අන්තවාදී සංවිධානයේ ධජය ප්‍රදර්ශනය කරමින් මාර්ගයේ ගමන් කර තිබු බවට එරට මාධ්‍ය වාර්තා කර සිටිනවා.,,\" ඇතිවී තිබෙන නව වර්ධනය සම්බන්ධයෙන් ලෝකයේ අවධානය යොමුවීම ඉතා වැදගත්. ජිහාඩ්වරුන්ට මෙය වැදගත් සන්ධිස්ථානයක්. ඉස්ලාමිය රාජ්‍ය නමින් ඔවුන් හදුන්වනු ලබන තමන්ගේ ෂරියා නීතියෙන් පාලනය කිරීමට බලාපොරොත්තු වන පාලන ප්‍රදේශ ඇති කිරීම සහ බිම් මට්ටමේ ක්‍රියාකාරකම් සම්බන්ධයෙන් මේ හරහා ඔවුන් දැඩි උනන්දුවක් ඇති කර ගන්නා බව\" ISIS සංවිධානයේ ක්‍රියාකාරකම් පිලිබදව නිරීක්ෂණය කරන SLIT නම් අන්තර්ජාල බුද්ධි ඒකකයේ අධ්‍යක්ෂවරිය සදහන් කර සිටින්නේ.,,ඉකුත් සතිය තුලදී ඇෆ්ගනිස්ථානය, පකිස්ථානය සහ ඉන්දියාවේ ජම්මු හා කාශ්මීර් ප්‍රාන්තයේ ස්ථානගතවී සිටින ISIS ත්‍රස්තයින් සමග සෘජු සම්බන්ධකම් පවත්වනු ලබන ත්‍රස්ත සංවිධානවල ක්‍රියාකාරකම් වැඩිවී ඇති බව මෙහිදී නිරීක්ෂකයින් පෙන්වා දෙනවා."}
{"title":"අගමැති රනිල් වතුකරයේ සංචාරයක (PHOTOS)","authors":["රංජිත් රාජපක්ෂ - හැටන්"],"date":{"year":"2019","month":"05","date":"11"},"views":"1596","content":"ශ්‍රී පාද නල්ලතන්නිය පුජා නගරයක් සහ සංචාරක කලාපයක් බවට පත් කරන බව අග්‍රාමාත්‍ය රනිල් වික්‍රමසිංහ මහතා සදහන් කර සිටිනවා. අගමැතිවරයා මේ බව සදහන් කර සිටියේ නල්ලතන්නිය සහ මස්කෙළිය ව්‍යාපාරික ප්‍රජාවගේ ගැටළු සම්බන්ධයෙන් නල්ලතන්නිය වයිට් එලිෆන්ට් හෝටලේ අද (11) පැවති සාකච්ජාවෙන් අනතුරුව පැවති රැස්වීමක් අමතමින්ය.,,මෙහිදි වැඩි දුරටත් අදහස් දැක්වූ අගමැතිවරයා  කියා සිටියේ නල්ලතන්නිය වෙළද ව්‍යාපාරිකයින්ගේ ඉඩම් වල හිමිකම් ඔප්පු නොලැබිම සම්බන්ධයෙන් අදාල විෂයභාර අමාත්‍යවරයා සමග සාකච්ඡා කර කඩිනමින් විසදුමක් ලබාදෙන බවයි.,,නුවරඑලිය සංචාරක කලාපයට අමතරව බගවන්තලාව, නල්ලතන්නිය සහ නෝටන්බ්‍රිජ් යන නගරද  සංචාරක කලාප බවට පත් කිරිමට අවශ්‍ය කටයුතු කරන බවයි අගමැතිවරයා කියා සිටියේ.,,පාස්කු ඉරුදින සිදුකල ත්‍රස්ත ප්‍රහාරයෙන් පසුව මෙරටට විදේශීය සංචාරකයින්ගේ පැමිණීමේ අඩුවක් ඇති බවත් මේ වසරේ අගෝස්තු මස වන විට යලිත් මේ රටට විදේශීය සංචාරකයින් ගෙන්වා ගැනීමට කටයුතු කරන බවයි අගමැතිවරයා කියා සිටියේ.,,මෙම ව්‍යාපාරික හමුවට ප්‍රථම අගමැතිවරයා මස්කෙළිය මාවුස්සාකැලේ සමන් දේවාලයේ පැවති විශේෂ ආශිර්වාද පුජාවකට සහභාගී වූ අතර මෙම අවස්ථාවට රාජ්‍ය අමාත්‍ය ලකී ජයවර්ධන, නුවරඑලිය දිස්ත්‍රික්කයේ එක්සත් ජාතික පක්ෂ පාර්ලිමේන්තු මන්ත්‍රි කේ.කේ.පියදාස ඇතුළු මස්කෙළිය සහනල්ලතන්නිය වෙළද ව්‍යාපාරිකයින් විශාල පිරිසක් සහභාගිවූ බව අප නෙත් නිව්ස් වාර්තාකරු සදහන් කර සිටියා."}
{"title":"ශ්‍රී ලංකාවට පැමිණි පලස්තීන ජාතිකයෙක් පිටුවහල් කෙරේ","authors":["ටී.කේ.ජී කපිල - කටුනායක"],"date":{"year":"2019","month":"05","date":"11"},"views":"2589","content":"මෙරටට පැමිණි පලස්තීන ජාතිකයෙකු පිටුවහල් කිරීමට කටුනායක ගුවන් තොටුපොල ආගමන විගමන දෙපාර්තමේන්තු නිලධාරීන් පියවර ගෙන තිබෙනවා. ,,එලෙස පිහිටුවහල් කර ඇත්තේ 26 හැවිරිදි පලස්තීන ජාතිකයෙක්. ඔහු ඉන්දියාවේ උසස් අධ්‍යාපනය හදාරණ අයෙකු වන අතර බැංගලෝරයේ සිට කටුනායක ගුවන් තොටුපොල වෙත පැමිණ ඇත්තේ තාවකාලික ගුවන් බලපත‍්‍රයක් යටතේයි. ,,ශී‍්‍ර ලංකාවට කුමන හේතුවක් නිසා පැමිණෙන්නේ දැයි ආගමන විගමන නිලධාරීන් විමසූ අවස්ථාවේ ඊට නිසි පිළිතුරක් ලබාදීමට ඔහු අපොහොසත් වී තිබෙනවා. මෙරට සංචාරය කිරීමට අපේක්‍ෂිත ප‍්‍රදේශ හෝ නවාතැන් ගැනීමට සූදානම් හෝටල් පිළිබදවද ඔහු නිශ්චිත තොරතුරු ලබාදී නැහැ. මේ සම්බන්ධයෙන් සාකච්ඡා කිරීමට පලස්තීන තානාපතිවරයාද කටුනායක ගුවන් තොටුපොල වෙත පැමිණ තිබෙනවා. ,,කෙසේ වෙතත් පවතින වාතාවරණය සහ ජාතික ආරක්‍ෂාව පිළිබද කරුණු සලකා බලා එම පුද්ගලයා ඉන්දියාව වෙත පිටුවහල් කර තිබේ,"}
{"title":"මාධ්‍ය වාරණය ඉවත් කරන ලෙසට විපක්ෂ නායකවරයාගෙන් ඉල්ලීමක්","authors":["චන්දන උඩුවාවල"," සජිත් තිලකරත්න"],"date":{"year":"2019","month":"05","date":"11"},"views":"2308","content":"ජාතික ආරක්‍ෂාවට මුල්තැන දීමේ මූලික සිද්ධාන්තය අමතක කර දැමීමේ ප‍්‍රතිඵල වර්තමානයේ භුක්ති විදීමට සිදුව ඇති බව විපක්‍ෂ නායක මහින්ද රාජපක්‍ෂ මහතා පවසනවා.,,අද පෙරවරුවේ මහනුවර ශී‍්‍ර දළදා මාළිගාවට පැමිණ දළදා සමිදුන් වැද පුදා ගැනීමෙන් පසු මාධ්‍ය වෙත අදහස් දක්වමින් විපක්‍ෂ නායකවරයා මේ බව කියාසිටියා.,,,,ජනමාධ්‍ය වෙත රජය විසින් පනවා ඇති වාරණය ඉවත් කරන ලෙස ජනාධිපතිවරයාගෙන් ඉල්ලා සිටින බවද විපක්‍ෂ නායකවරයා මෙහිදී පැවසුවා."}
{"title":"සත්‍ය ගවේෂකයෝ මැතිවරණයක් ඉල්ලති","authors":["හේමන්ත කහවලගේ"," මහේෂ් චතුරංග"],"date":{"year":"2019","month":"05","date":"11"},"views":"1511","content":"සත්‍ය ගවේෂකයෝ සංවිධානය අද මැතිවරණ කොමිසම වෙත එන්තරවාසියක් භාර දුන්නා. ඒ, බස්නාහිර පළාත් සභා මැතිවරණය කඩිනමින් පවත්වන ලෙස ඉල්ලමින්. ,,ඒ පිළිබද කරුණු දැක්වූ සත්‍ය ගවේෂකයෝ සංවිධානයේ කැදවුම්කරු නීතිඥ පේ‍්‍රමනාත් සී දොලවත්ත."}
{"title":"රජය ඉන්ධන මිල වැඩි කළත් කුලී ත්‍රීරෝද රථ හිමියන්ගෙන් ජනතාවට සහනයක්","authors":["මහේෂ් චතුරංග","සමන්ත කුමාර"],"date":{"year":"2019","month":"05","date":"11"},"views":"1952","content":"ඉන්ධන මිල ඉහළ දැමීමට රජය තීරණය කර ඇතත් මේ මොහොතේ රට තුළ පවතින තත්ත්වයන් සැලකිල්ලට ගෙන සිය ගාස්තු වැඩි නොකරන බව ති‍්‍රරෝද රථ සංගම් පවසනවා. ,,මේ, ලංකා ස්වයංරැකියා වෘත්තිකයන්ගේ ජාතික ති‍්‍රරෝද රථ සංගමයේ සභාපති සුනිල් ජයවර්ධන.,,,,සමස්ත ලංකා තී‍්‍රරෝද රථ රියදුරන්ගේ සහ හිමිකරුවන්ගේ සංගමයේ සභාපති සුදිල් ජයරුක් පැවසුවේ ජනතාව මුහුණපා සිටින දුෂ්කරතා හමුවේ ති‍්‍රරෝද රථ ගාස්තු වැඩි කිරීමට නොහැකි බවයි."}
{"title":"නාවික හමුදා වෙඩි ප්‍රහාරයෙන් මිය ගිය චාමර අසංක පිළිබඳ තවත් තොරතුරු හෙළිවේ","authors":["හේමන්ත කහවලගේ"," සමන්ත කුමාර"," මහේෂ් චතුරංග"],"date":{"year":"2019","month":"05","date":"11"},"views":"78413","content":"අණ නොතකා ධාවනය කළ මෝටර් රථ දෙකකට වත්තල, හුණුපිටිය ප‍්‍රදේශයේදී අද අළුයම නාවික හමුදා නිලධාරීන් සිදුකළ වෙඩි තැබීමකින් එක් පුද්ගලයෙකු මියගියා.  අනෙක් මෝටර් රථයේ ගමන්ගත් රියදුරුද සුලූ තුවාල ලබා ඇති බවයි නාවික හමුදා මාධ්‍ය ප‍්‍රකාශක ලූතිතන් කමාන්ඩර් ඉසුරු සූරියබණ්ඩාර පැවසුවේ.,,,,සිද්ධියෙන් මිය ගොස් ඇත්තේ 34 හැවිරිදි වත්තල ප‍්‍රදේශයේ පදිංචි චාමර අසංක රණසිංහ නමැත්තෙක්. පලායාමට උත්සාහ කළ අනෙක් මෝටර් රථයේ රියදුරු නීතිඥවරයෙකු බවද නාවික හමුදා මාධ්‍ය ප‍්‍රකාශකවරයා පැවසුවා. රටේ සහ මහජනතාවගේ ආරක්‍ෂාව සදහා ති‍්‍රවිධ හමුදාව සහ පොලීසිය විසින් ගෙනයන වැඩපිළිවෙලට මහජනතාව සහාය ලබාදිය යුතු බවයි නාවික හමුදා මාධ්‍ය ප‍්‍රකාශකවරයා යළි අවධාරණය කළේ.,,,,හදිසි නීතිය යටතේ බීමත් පුද්ගලයන් අත්අඩංගුවට ගෙන පොලීසියට භාරදීමට ති‍්‍රවිධ හමුදාවට බලය ඇති බවද මෙහිදී ප‍්‍රකාශ කෙරුණා.,,,,මීට දින කිහිපයකටද පෙර වැලිපිල්ලෑව ප‍්‍රදේශයේ යොදා ඇති මාර්ග බාධකයේදී යතුරු පැදිකරුවෙකු එම මාර්ග බාධකයේ සිටි නාවික හමුදා සාමාජිකයෙකු අනතුරට පත් කර පලා ගොස් තිබූ බවද නාවික හමුදා මාධ්‍ය ප‍්‍රකාශකවරයා පැවසුවා. පසුව සැකකාර පුද්ගලයා පොලීසිය මගින් අත්අඩංගුවට ගත් බවයි ඔහු වැඩිදුරටත් සදහන් කළේ."}
{"title":"අණ නොතකා ධාවනය වූ රථ දෙකකට නාවික හමුදාවෙන් වෙඩි - රියදුරෙක් මරුට","authors":[" හේමන්ත කහවලගේ"," මහේෂ් චතුරංග"],"date":{"year":"2019","month":"05","date":"11"},"views":"8935","content":"වත්තල, හුණුපිටිය ප‍්‍රදේශයේ මාර්ග බාධකයකදී  අණ නොතකා ධාවනය කළ මෝටර් රථ දෙකකට නාවික හමුදාව වෙඩි තබා තිබෙනවා. ,,නාවික හමුදා මාධ්‍ය ප‍්‍රකාශක ලූතිතන් කමාන්ඩර් ඉසුරු සූරියබණ්ඩාර පැවසුවේ නාවික හමුදාව එල්ල කළ වෙඩි ප‍්‍රහාරවලින් එක් මෝටර් රථයක රියදුරෙකු මියගොස් ඇති බවයි. අනෙක් මෝටර් රථයේ රියදුරුද වෙඩි ප‍්‍රහාරයෙන් තුවාල ලබා ප‍්‍රතිකාර සදහා රෝහල්ගත කර ඇති බවයි නාවික හමුදා මාධ්‍ය ප‍්‍රකාශකවරයා පැවසුවේ."}
{"title":"උත්තරා දේවී බසයක ගැටෙයි","authors":["දිනුක් හේවාවිතාරණ"],"date":{"year":"2019","month":"05","date":"11"},"views":"2707","content":"උත්තරා දේවී දුම්රියේ බස් රථයක ගැටී තිබෙනවා. කන්කසන්තුරේ සිට කොළඹ කොටුව බලා ධාවනය වෙමින් තිබූ දුම්රිය කොඩිකාමම් දුම්රිය හරස් මාර්ගයේදී මෙම අනතුරට ලක්ව තිබෙනවා.,,අනතුර සිදුවන අවස්ථාවේ බස් රථයේ රියදුරු පමණක් සිට ඇති බවත් අනතුරෙන් එම පුද්ගලයා තුවාල ලබා රෝහල් ගත කර ඇති බව පොලිසිය පවසයි."}
{"title":"ජාතික ආරක්ෂාවට මුවා වී මැතිවරණ කල් දමනු එපා","authors":["සමන්ත කුමාර","සජිත් තිලකරත්න"],"date":{"year":"2019","month":"05","date":"11"},"views":"1482","content":"ජාතික ආරක්ෂාවට මුවා වී මැතිවරණ කල්දැමීමට ආණ්ඩුවට නොහැකි බව පාර්ලිමේන්තු මන්තී‍්‍ර ඩලස් අලහප්පෙරුම පවසනවා.,,නෙත් නිවුස් රතු කට්ට විශේෂාංගයට එක්වෙමින් මන්තී‍්‍රවරයා මේ බව කියා සිටියා."}
{"title":"තෙල් මිල වැඩි කිරීමේ රජයේ තීරණයට විපක්ෂයේ විරෝධය","authors":["නිශාන් ද සිල්වා"," සමන්ත කුමාර"],"date":{"year":"2019","month":"05","date":"11"},"views":"2119","content":"රට තුළ පවතින තත්වය හමුවේ ඉන්ධන මිල වැඩි කිරීමට රජය ගත් තීරණය කිසිසේත් සාධාරණ නොවන බව පාර්ලිමේන්තු මන්තී‍්‍ර දිනේෂ් ගුණවර්ධන පවසනවා. පාස්කු ඉරිදා ප‍්‍රහාරයෙන් පසු මෙරට ජනතාව ආර්ථීක දුෂ්කරතා රැසකට මුහුණ පා ඇති බව රජය විසින් පිළිිගෙන තිබියදීත් මෙවැනි තීරණයක් ගැනීම ගැටළු සහගත බවයි මන්තී‍්‍රවරයා පෙන්වා දුන්නේ.,,,,ඉන්ධන මිල සූත‍්‍රයට අනුව පෙට‍්‍රල් සහ සුපර් ඩීසල් මිල ඉහල දැමුණේ ඊයේ මධ්‍යම රාතී‍්‍රයේ සිටයි. ඒ අනුව ඔක්ටේන් 92 පෙට‍්‍රල් ලීටරයක මිල රුපියල් 3 කින් සහ ඔක්ටේන් 95 පෙට‍්‍රල් ලීටරයක මිල රුපියල් 5 කින් ඉහළ ගියා. ,,එම මිල සංශෝධනය අනුව ඔක්ටේන් 92 පෙට‍්‍රල් ලීටරයක නව මිල රුපියල් 135 ක් දක්වා ඉහළ ගිය අතර ඔක්ටේන් 95 පෙට‍්‍රල් ලීටරයක මිල රුපියල් 164 ක් දක්වා ඉහළ ගියා. සුපර් ඩීසල් ලීටරයක මිල වැඩි කෙරුණේ රුපියල් 2 කින්. ඒ අනුව සුප‍ර් ඩීසල් ලීටරයක නව මිල රුපියල් 136 ක්.  කෙසේ වෙතත් ඔටෝ ඩීසල් මිලෙහි සංශෝධනයක් සිදු කෙරුණේ නැහැ."}
{"title":"පාස්කු ඉරිදා ප්‍රහාරයට වගකිව යුතු සියලූම දෙනාට සිය ආණ්ඩුවක් යටතේ දඬුවම් ලබා දෙන බවට විපක්ෂයෙන් සහතිකයක්","authors":["සජිත් තිලකරත්න"],"date":{"year":"2019","month":"05","date":"11"},"views":"1973","content":"සිය ආණ්ඩුවක් යටතේ පාස්කු ඉරිදා ප‍්‍රහාරයට වගකිව යුතු පුද්ගලයන්ට අපරාධ නීතිය යටතේ දඩුවම් ලබාදෙන බව පාර්ලිමේන්තු මන්තී‍්‍ර සුසිල් පේ‍්‍රමජයන්ත් පවසනවා. මන්තී‍්‍රවරයා මේ බව කියාසිටියේ පාස්කු ඉරිදා ප‍්‍රහාරය සහ ජාතික ආරක්‍ෂාව සම්බන්ධයෙන් පාර්ලිමේන්තුවේ ඊයේ පැවති කල්තැබීමේ විවාදයේදීයි. ,,රාජ්‍ය අමාත්‍ය ලකී ජයවර්ධන ඊට විරුද්ධව අදහස් දැක්වීමත් සමග ඇති වූයේ මෙවන් සංවාදයක්.,,,,තැපැල් සේවා හා මුස්ලිම් ආගමික කටයුතු අමාත්‍ය ඒ එච් එම් හලීම් විවාදයට එක්වෙමින් කියාසිටියේ පසුගිය දිනවල මුස්ලිම් පල්ලිවලින් කඩු සොයාගැනීම් පිළිබද තමන් සිදුකළ ප‍්‍රකාශය සම්බන්ධයෙන් කණගාටු වන බවයි.,,,,පාර්ලිමේන්තු මන්තී‍්‍ර නිරෝෂන් පේ‍්‍රමරත්නද විවාදයට එක් වුණා.,,,,අමාත්‍ය රිෂාඞ් බදියුදීන් විවාදයට එක්වෙමින් පළ කළේ මෙවන් අදහසක්."}
{"title":"පාස්කු ප්‍රහාරයෙන් පසු අත්අඩංගුවට ගත් ත්‍රස්ත සැකකරුවන් 380ක් බන්ධනාගාරයේ","authors":["නිශාන් ද සිල්වා"],"date":{"year":"2019","month":"05","date":"11"},"views":"1825","content":"පාස්කු ඉරිදා ප‍්‍රහාරයෙන් පසු අත්අඩංගුවට ගත් සැකකරුවන් 380 දෙනෙකු තවදුරටත් රක්ෂිත බන්ධනාගාරගතව සිටින බව බන්ධනාගාර දෙපාර්තමේන්තුව පවසනවා. ,,දිවයිනේ විවිධ ප‍්‍රදේශවල සිදුකළ වැටලීම්වලදී එම පිරිස අත්අඩංගුවට ගෙන මෙලෙස රක්‍ෂිත බන්ධනාගාර ගත කර ඇති බවයි බන්ධනාගාර ආරංචි මාර්ග පැවසුවේ. එම පිරිස මේ වනවිට දිවයිනේ විවිධ බන්ධනාගාරවල රදවා තිබෙනවා. ඔවුන්ගෙන් වැඩි පිරිසක් විශේෂ ආරක්‍ෂාව යටතේ රදවා ඇති බවද මෙහිදී ප‍්‍රකාශ කෙරුණා.,,කොළඹ මැගසින් බන්ධනාගාරයේ රදවා සිටින පිරිස 60 ක්. අනෙකුත් සැකකරුවන් තවත් බන්ධනාගාර 14 ක රදවා සිටින බවයි බන්ධනාගාර ආරංචි පැවසුවේ."}
{"title":"අයි. ඕ. සී තෙල් මිලත් ඉහළට","authors":["සමන්ත කුමාර"],"date":{"year":"2019","month":"05","date":"11"},"views":"1556","content":"ඉන්ධන මිළ සූත‍්‍රයට අනුව ඊයේ (10) සිදු කෙරුණු මිල සංශෝධනය පදනම් කර ගනිමින් ලංකා අයි. ඕ. සී සමාගමද පෙට‍්‍රල් හා ඩීසල් මිල ගණන් ඉහළ දමා තිබෙනවා. ,,එම සමාගම ඔක්ටේන් 92 වර්ගයේ පෙට‍්‍රල් ලීටරයක මිල ඉහළ දමා ඇත්තේ රුපියල් 3 කින්. ඔක්ටේන් 95 පෙට‍්‍රල් ලීටරයක මිල රුපියල් 5 කින් වැඩි කළ බවයි අයි. ඕ. සී සමාගම පැවසුවේ. ,,සුපර් ඩීසල් ලීටරයක මිලද රුපියල් දෙකකින් වැඩි කර තිබෙනවා. කෙසේ වෙතත් ඔටෝ ඩීසල් මිල වෙනස් නොවන බවයි අයි. ඕ. සී සමාගම පැවසුවේ."}
{"title":"ඉන්ධන මිල අද රාත්‍රියේ සිට ඉහලට ","authors":["දිනුක් හේවාවිතාරණ"],"date":{"year":"2019","month":"05","date":"10"},"views":"4758","content":"ඉන්ධන මිල සඳහා වන මිල සුත්‍රය අනුව අද (10) මධ්‍යම රාත්‍රියේ සිට ක්‍රියාත්මක වන පරිදි ඉන්ධන මිල ගණන් සංශෝධනය කිරීමට රජය තීරණය කර ඇත.,,ඒ අනුව ඔක්ටේන් 92 පෙට්ට්‍රල් ලීටරයක් රුපියල් 3කින් ද ඔක්ටේන් 95 පෙට්ට්‍රල් ලීටරයක් රුපියල් 5 කින් ද ඉහළ දමා තිබේ.,,කෙසේ වෙතත් ජනතාවට සහ පොදු ප්‍රවාහන කේෂ්ත්‍රයට අයහපතක් සිදු වීම වළක්වමින් ඔටෝ ඩීසල් මිලෙහි කිසිදු සංශෝධනයක් සිදු කර නොමැති අතර සුපිරි ඩීසල් ලීටරයක මිල රුපියල් 2කින් ඉහළ දමා ඇත.,,ඒ අනුව නව සංශෝධිත මිල ගණන් මෙසේය :"}
{"title":"කඩු ගැන පැහැදිලි උත්තරයක් දෙන්න කවුරුත් නැහැ : ඕමල්පේ හිමියන් කියයි","authors":["ප්‍රගීත් ජානක "],"date":{"year":"2019","month":"05","date":"10"},"views":"2609","content":"මුස්ලිම් ජාතිකයන් සතුව තිබී කඩු සොයා ගැනීමේ සිද්ධීන් සම්බන්ධයෙන් පිළිගත හැකි හේතුවක් ඉදිරිපත් කිරීමටය කිසිදු මුස්ලිම් නායකයෙකු සමත් වී නොමැති බව පූජ්‍ය ආචාර්ය ඕමල්පේ සෝභිත හිමියන් පවසනවා. අද (10) පැවති මාධ්‍ය හමුවකදී උන්වහන්සේ මේ බව කියාසිටියා."}
{"title":"ජාතික ආරක්ෂාව වෙනුවෙන් ආණ්ඩුව එක මතයකට එන්න - විපක්ෂනායක කියයි","authors":["සජිත් තිලකරත්න "],"date":{"year":"2019","month":"05","date":"10"},"views":"1777","content":"ජාතික ආරක්‍ෂාව තහවුරු කිරීම සදහා ආණ්ඩුව එක මතයක සිට කටයුතු කළයුතු බව විපක්‍ෂ නායක මහින්ද රාජපක්‍ෂ මහතා පවසනවා. පාර්ලිමේන්තුවේදී අද විශේෂ ප්‍රකාශයක් සිදු කරමින් විපක්‍ෂ නායකවරයා මේ බව කියාසිටියා.,,\" වසර ගණනාවකින් පසුව මුළු රටම වෙලාගෙන තිබෙන මර බියෙන් මේ ජනතාව තුලින් නැති කිරීම සිදුකළ යුතුයි. එය ලොකු අභියෝගයක්. මුළු රටම මර භියෙන් තැති ගැන්විලා තිබෙන්නේ. අද උදාවෙලා තියෙන්නේ මිට පෙර ඇතිවූ තත්ත්වයට වඩා හාත්පසකින් වෙනස්. ඒ සදහා ජනතාවගේ සහය ලබා ගැනීම අනිවාර්යයි. රටේ ආර්ථිකය නගා සිටුවන්න අවශ්‍යයි. ආණ්ඩුවක් ලෙසට ජාතික ආරක්ෂාව වෙනුවෙන් එක මතයක සිට කටයුතු කරන්න අවශ්‍යයි. අද රටම දන්නා කරුණක් තමයි ජනපති ඉන්නේ එක මතයක, අගමැති ඉන්නේ වෙනත් මතයක. ඇමතිවරුන් ඉන්නේ ඊට වඩා හාත්පසින්ම වෙනස් මතයක. මේ විදිහට කටයුතු කරද්දී රටේ ජනතාව බියට පත්වෙනවා, එය නැතිකරන්න අවශ්‍ය පියවර ගැනීම සිදුකළ යුතුයි. ,,ආරක්ෂක අංශ ප්‍රධානීන්ගේ ආරක්ෂාව පිලිබදව වාර්තාවල තහවුරුභාවය ගැන මේ රටේ ජනතාවට දැනුවත් කරන්න ඕනේ මේ දේශපාලඥයින් නොවෙයි. මේ දරුවෝ බුලට් පෘෆ් නොවේ. අපිටනම්  බුලට් පෘෆ් වාහන තියෙනවා. මට දීලා තියෙන එක ගැන කතා කරන්න අවශ්‍ය නැහැ. හේතුව ඊයේ පෙරේදත් ඒක අවස්ථා 2-3කදී කොහුවල ප්‍රදේශයේදී නතර උනා. නමුත් අපිට ඒකට මුවා වෙලා හරි ජිවිතේ බේරගන්න පුළුවන්. අපි රටක් වශයෙන් මේ ත්‍රස්තවාදයට මුහුණ දුන්න පළමු අවස්ථාව නොවෙයි. රටේ ආණ්ඩු කිහිපයක්ම මේ ත්‍රස්තවාදයට මුහුණදීලා තියෙනවා. රටේ ජනතාව ඉන්නේ එයාලගේ ආරක්ෂාව ගැන විතරක් නෙමෙයි ආර්ථිකය ගැනත් ලොකු බියකින්. පහුගියදා ඇතිවූ සිදුවීමේදී මේ රටේ ඇතැම් දේශපාලඥයින් හැසිරුනේ පළමු වතාවකට මේ රට බෝම්බ ප්‍රහාරයකට මුහුණ දුන්න විදිහට. නමුත් මේ ලෝකේ වැඩිම මරාගෙන මැරෙන බෝම්බ ප්‍රහාර ගැන අත්දැකීම තියෙන රට ශ්‍රී ලංකාව බව\" විපක්ෂ නායකවරයා මෙහිදී ප්‍රකාශ කර සිටියා.,,,මේ අතර ජාතික ආරක්‍ෂාව සම්බන්ධයෙන් මැතිඇමතිවරුන් කිහිප දෙනෙකුද පාර්ලිමේන්තුවේදී අදහස් පළ කළා. මේ, පාර්ලිමේන්තු මන්ත්‍රී දිනේෂ් ගුණවර්ධන.,,,,පාර්ලිමේන්තු මන්ත්‍රී සුනිල් හදුන්නෙත්ති පළ කළේ මෙවන් අදහසක්. ,,,,ආණ්ඩු පක්‍ෂය වෙනුවෙන් අදහස් දැක්වූ කැබිනට් නොවන අමාත්‍ය ආචාර්ය හර්ෂ ද සිල්වා."}
{"title":"ඩී එන් ඒ පරීක්ෂණයකට සහරාන්ගේ දියණියගේ රුධිර සාම්පල ලබා ගැනීමට අධිකරණය අවසර දෙයි","authors":["අධිකරණ වාර්තාකරු "],"date":{"year":"2019","month":"05","date":"10"},"views":"1986","content":"ඩී එන් ඒ පරීක්ෂණයක් සඳහා සහරාන් හශීම්ගේ දියණියගේ රුධිර සාම්පල ලබා ගැනීමට කොළඹ කොටුව මහේස්ත්‍රාත් රංග දිසානායක අද (10) අවසර දුන්නා. ඒ අපරාධ පරීක්ෂණ දෙපාර්තමේන්තුව සිදුකළ ඉල්ලීමක් සලකා බැලීමෙන් අනතුරුවයි. ඉකුත් 21වනදා කොළඹ ෂැංග්‍රිලා හෝටලයේ මරාගෙන මැරෙන බෝමබ ප්‍රහාරයක් එල්ල කළ සහරාන් හෂීම්ගේ අනන්‍යතාවය තහවුරු කර ගැනීම සඳහා එම  ඩී එන් ඒ පරීක්ෂණය පැවැත්වීමට නියමිතයි.,,ඒ අනුව අපරාධ ස්ථානයෙන් ලබා ගත් සහරාන් හෂීම්ගේ යැයි සැලකෙන හිසේ කොටස් සමග ඔහුගේ දියණියගේ රුධිර සාම්පල සසදා අධිකරණය වෙත ඩී එන් ඒ වාර්තාවක් ඉදිරිපත් කරන ලෙසයි මහේස්ත්‍රාත්වරයා රජයේ රස පරීක්ෂකවරයා වෙත මෙහිදී නියෝග කළේ.,,මේ අතර මරාගෙන මැරෙන බෝම්බකරවන් රැදී සිටි බව කියන කොළඹ ෂැංග්‍රිලා හෝටලයේ 616 කාමරයේ තිබූ ඇදුම් පැළදුම් සහ තවත් භාණ්ඩ කිහිපයක් සම්බන්ධයෙන් වාර්තාවක් ලබා දෙන ලෙසද කොළඹ කොටුව මහේස්ත්‍රාත් රංග දිසානායක රජයේ රස පරීක්ෂකවරයා වෙත නියෝග කළා.,,මේ අතර කල්මුනේ සයින්දමරදු ප්‍රදේශයේ සිදුවු පිපිරීමේදී තුවාල ලැුබු සහරාන්ගේ බිරිද වන අබ්දුල් කාදර් ෆාතිමා සහ සිව් හැවිරිදි දියණීය වන සහරාන් රුබෙයිගා ප්‍රතිකාර ලැබීමෙන් පසු අපරාධ පරීක්ෂණ දෙපාර්තුව භාරයට ගෙන තිබෙනවා. ප්‍රශ්ණ කිරීම සඳහා ඔවුන් සිය භාරයට ගත් බවයි  අපරාධ පරීක්ෂණ දෙපාර්තමේනතුව අද අධිකරණයට දැනම් දුන්නේ."}
{"title":"ඥණසාර හිමියන්ට එරෙහි නඩුවක් කල්යයි","authors":["අධිකරණ වාර්තාකරු "],"date":{"year":"2019","month":"05","date":"10"},"views":"2064","content":"පොලිස් නිලධාරීන්ගේ රාජකාරි වලට බාධා කිරීමේ චෝදනා යටතේ පුජ්‍ය ගලගොඩ අත්තේ ඥාණසාර හිමියන්ට එරෙහිව පවරා ඇති නඩුවකින් උන්වහන්සේ නිදහස් කරන ලෙස විත්ති පාර්ශවය අද (10) අධිකරණයෙන් ඉල්ලා සිටියා. ඒ අදාළ නඩුව කොළඹ ප්‍රධාන මහේස්ත්‍රාත් අධිකරණයේදී විභාහගයට ගත් අවස්ථාවේදීයි.,,2017 වසරේ වැලිකඩ ප්‍රදේශයේදී මත්ද්‍රව්‍ය නිවාරණ රාජකාරියේ නිරත පොලිස් නිලධාරීන්ගේ රාජකාරීවලට බාධා කර ඇති බවටයි ඥාණසාර හිමියන්ට එම නඩුව මගින් චෝදනා එල්ලකර ඇත්තේ. අදාළ චෝදනා පදනම් විරහිත බවත් එබැවින් සිය සේවාදායකයා නඩුවෙන් නිදහස් කරන ලෙසත්, පූජ්‍ය ගළගොඩඅත්තේ ඥාණසාර හිමියන් වෙනුවෙන් පෙනීසිටි  ජනාධිපති නීතිඥ ටිරන්ත වලලියද්ද අධිකරණයෙන් ඉල්ලා සිටියා. එම ඉල්ලීම සම්බන්ධයෙන් නිතිපතිවරයාගේ උපදෙස් ලබා ගෙන අධිකරණයට කරුණු ඉදිරිපත් කරන ලෙස කොළඹ අතිරේක මහේස්ත්‍රාත් ලෝචනා අබේවික්‍රම එහිදී නියෝග කළා. මෙම නඩුව ජුනි මස 07වනදා යලි කැදවීමට නියමිතයි."}
{"title":"ත්‍රස්තවාදීන් සොයා එන \"කිමිදුම් බෝම්බයක්\" අමෙරිකාවෙන් (PHOTOS)","authors":["දිනුක් හේවාවිතාරණ"],"date":{"year":"2019","month":"05","date":"10"},"views":"7122","content":"අධි ආරක්‍ෂිත නිවාස සහ භූගත බංකර් තුල රැදී සිටින ත්‍රස්තවාදීන් ඉලක්ක කර ගනිමින් අමෙරිකාව විසින් නව මිසයිලයක් නිපදවා ඇති බව විදෙස් මාධ්‍ය තහවුරු කර සිටිනවා. එය R9X හෙවත් \" 'flying Ginsu\" නමින් මෙම නව මිසයිලය හැදින්වීමට එරට ආරක්ෂක අංශ පියවර ගෙන ඇති බවයි වාර්තා වන්නේ.,,අමෙරිකාවේ ප්‍රධානතම බුද්ධි අංශය වන CIA සංවිධානය සහ පෙන්ටගනය විසින් මෙම මිසයිලය නිපදවා ඇත්තේ ත්‍රස්තවාදීන් ඉලක්ක කර ගනිමින් සිදුකරනු ලබන ඩ්‍රෝන් ප්‍රහාරයන් හිදී සිවිල් වැසියන්ට සිදුවන හානි අවම කර ගැනීමේ අරමුණින් බව සදහන්.,,\" හඳුනාගත් ඉලක්කය වෙත මෙම මිසයිලය මුදා හැරීමෙන් පසුව අදාළ ඉලක්කය රැඳී සිටින්නේ ඝණ කොන්ක්‍රීට් තට්ටුවක් යටද, ලෝහමය ආවරණයකින් යුත් වාහනයක් තුල හෝ ආරක්‍ෂිත නිවාසයක් තුලද යන්න අදාළ වන්නේ නැහැ. මෙම මිසයිලයේ තිබෙන දැති 06 කින් යුත් විශේෂිත තලයෙන් ඉහත සදහන් සියළුම බාධක කපා ගෙන අදාළ ඉලක්කය වෙත ගමන් කිරීමට හැකි. මෙය කිමිදුම් බෝම්බයක් කිව්වොත් වඩාත් නිවැරදි\" මෙම මිසයිලය සම්බන්ධයෙන් අදහස් දැක්වූ යුධ උපකරණ විශේෂඥයෙක් විදෙස් මාධ්‍ය වෙත ප්‍රකාශ කර ඇත.,,අමෙරිකාව විසින් මෙම මිසයිලය පළමු වරට 2017 වසරේදී ප්‍රහාරයක් සදහා අත්හදා බලා ඇති බව සදහන්. ඒ අල්-කයිඩා ත්‍රස්ත සංවිධානයේ නායකයෙක් වන අබු කයර් අල් මස්රි ඉලක්ක කර ගනිමින් එල්ල කරනු ලැබූ ඩ්‍රෝන ප්‍රහාරයෙන් ඔහු බිම් මහලක් තුල නතර කොට තිබු වාහනයකදී මියගොස් තිබු අයුරු ඒ වන විට කාටත් ප්‍රහේලිකාවක් වුවා. නමුත් ඒ මෙම R9X හෙවත් \" 'flying Ginsu\" මිසයිලය භාවිතා කරමින් CIA සංවිධානය විසින් සිදුකරනු ලැබූ පළමු ඩ්‍රෝන ප්‍රහාරය බවට මේ වන විට කරුණු තහවුරු වී තිබෙනවා."}
{"title":"හිස්බුල්ලා ආණ්ඩුකාර ධුරයෙන් ඉවත් කරන්නැයි ඉල්ලා හර්තාල් (PHOTOS)","authors":["අමදෝරු අමරජීව "],"date":{"year":"2019","month":"05","date":"10"},"views":"6405","content":"එම් එල් ඒ එම් හිස්බුල්ලා නැගෙනහිර ආණ්ඩුකාර ධුයෙන් ඉවත් කරන්නැයි ඉල්ලා ත්‍රිකුණාමලය නගරයේ සහ ඒ අවට උප නගර කිහිපයක අද හර්තාල් ව්‍යාපාරයක් සිදු කෙරෙනවා. එහි රාජ්‍ය ආයතන සහ බැංකුවලද අද (10) සේවකයන් පැමිණ සිටියේ අඩු පිරිසක් බවයි නෙත් නිවුස් වාර්තාකරු පවසන්නේ. ,,ත්‍රිකුණාමලය, කන්තලේ, සේරුනුවර හා තඹලගම යන නගරවල කඩ සාප්පු බොහෝමයක් වසා දාමා තිබෙනවා. මේ නිසා දෛනික ජන ජීවිතයටද බලපෑම් සිදුව  තිබෙන බවයි නෙත් නිවුස් වාර්තාකරු පවසන්නේ.,,එම් එල් ඒ එම් හිස්බුල්ලා ජාතිවාදයට හා ත්‍රස්තවාදයට සහය දක්වන බවට හර්තාලයට එක්ව සිටින්නන් චෝදනා කරනවා."}
{"title":"නව නීතිපති දිවුරුම් දෙයි","authors":["ඩිල්ෂාන් මඩවල"],"date":{"year":"2019","month":"05","date":"10"},"views":"1883","content":"නව නිතිපතිවරයා ලෙස දප්පුලද ලිවේරා අද දිවුරුම් දුන්නා. ඒ ජනාධිපති මෛතී‍්‍රපාල සිරිසේන මහතා ඉදිරියේදීයි. ,,දප්පුලද ලිවේරා මේ දක්වා වැඩබලන නීතිපතිවරයා ලෙස කටයුතු කළා.,,මේ අතර අභ්‍යන්තර ස්වදේශ කටයුතු සහ පළාත් සභා හා පළාත් පාලන අමාත්‍යංශයේ නව ලේකම් ලෙස එච් එම් ගාමිණි සෙනවිරත්නද ප‍්‍රාථමික කර්මාන්ත හා සමාජ සවිබල ගැන්වීමේ නව ලේකම් ලෙස කේ ජී අශෝකා අලවත්තද පත්කර තිබෙනවා. ඔවුන්ද ජනාධිපතිවරයා වෙතින් අද පත්විම් ලිපි බාර ගත්තා."}
{"title":"අවිශ්ක ගුණවර්ධන හා නුවන් සොයියාට තරග තහනම්","authors":["කසුන් කැළුම්"],"date":{"year":"2019","month":"05","date":"10"},"views":"2713","content":"හිටපු කි‍්‍රිකට් කී‍්‍රඩකයන් මෙන්ම පුහුණුකරුවන්ද වන අවිශ්ක ගුණවර්ධනට සහ නුවන් සොයියාට ජාත්‍යන්තර කි‍්‍රකට් කවුන්සිලය චෝදනා එල්ල කර තිබෙනවා.  ඒ එම කවුන්සිලයේ දූෂණ මර්ධන පනත උල්ලංගණය කළ බවටයි.  ,,පසුගිය වසරේ පැවැති ටී ටෙන් තරගාවලියේදී පුහුණුකරුවන් ලෙස එක් වූ මොවුන් දෙදෙනා දූෂණ කි‍්‍රයාවන් සදහා එක් වූ බවයි පැවසෙන්නේ. එක්සත් අරාබි එමීර් රාජ්‍ය කි‍්‍රකට් ආයතනය වෙනුවෙන් ජාත්‍යන්තර කි‍්‍රකට් කවුන්සිලය මෙම චෝදනා ගොනු කර තිබෙනවා. නුවන් සොයිසාට ජාත්‍යන්තර කි‍්‍රකට් කවුන්සිලයේ දූෂණ මර්දන වගන්ති 4ක් යටතේ චෝදනා ගොනු කර තිබෙනවා. අවිශ්ක ගුණවර්ධන චෝදනා ගොනු කර ඇත්තේ වගන්ති 2ක් යටතේයි. ,,මේ වන විට නුවන් සොයිසාට තාවකාලික කි‍්‍රකට් තරග තහනමක්ද පනවා ඇති අතර අවිශ්ක ගුණවර්ධනටද වහාම කි‍්‍රයාත්මක වන පරිදි තාවකාලික තරග තහනමක් පනවා තිබෙනවා. මැයි මස 9 වැනිදා සිට දින 14ක් තුළ මෙම චෝදනා සම්බන්ධයෙන් ඔවුන් දෙදෙනා කරුණු දැක්වීමක් සිදු කළ යුතු බවයි ජාත්‍යන්තර කි‍්‍රකට් කවුන්සිලය වැඩිදුරටත්  දැනුම් දී තිබෙන්නේ."}
{"title":"හමුවන කඩු, ආයුධ වලට බය වෙනු එපා - හමුදාපතිගෙන් ප‍්‍රකාශයක්","authors":["හේමන්ත කහවලගේ"],"date":{"year":"2019","month":"05","date":"10"},"views":"6207","content":"සෝදිසි මෙහෙයුම්වලදී හමුවන කඩු සහ වෙනත් තියුණු ආයුධ සම්බන්ධයෙන් අනවශ්‍ය බියක් ඇතිකර නොගන්නැයි යුධ හමුදාපති ලූතිතන් ජෙනරාල් මහේෂ් සේනානායක පවසනවා. ,,හමුවන බොහෝ කඩු පෞරාණික හා මළකඩ කෑ ඒවාද බවයි යුධ හමුදාපතිවරයා පැවසුවේ. ශී‍්‍ර ලාංකික නිවෙස්වල කඩු හෝ වෙනත් තියුණු ආයුධ තිබීම පුදුමයක් නොවන බවද මෙහිදී ප‍්‍රකාශ කෙරුණා. ශී‍්‍ර ලාංකිකයන් යනු විජය රජුගේ යුගයේ සිටම කඩු වලින් සටන් කල ජාතියක් බවයි යුධ හමුදාපතිවරයා සිහිපත් කළේ. එසේ තිබියදී ඇතැම් මාධ්‍ය මෙම කඩු සහ තියුණු ආයුධ සම්බන්ධයෙන් වාර්තා කරන්නේ ලන්දේසී සටන වාර්තා කරන්නා සේ ජනතාව බිය ගන්වමින් බවද මෙහිදී ප‍්‍රකාශ කෙරුණා.,,එබැවින් බිම වැටී තිබෙන අජීවී පතරොම් හෝ බෝර 12 ගිනි අවියක් පෙන්වමින් සිදුකරන රගපෑම් නවත්වන ලෙයසි යුධ හමුදාපතිවරයා ඉල්ලා සිටියේ.,,සෝදිසි මෙහෙයුම්වලදී සොයාගැණූනු ගිනි අවි සම්බන්ධයෙන්ද යුධ හමුදාපති ලූතිතන් ජෙනරාල් මහේෂ් සේනානායක අදහස් දැක්වුවා. ඔහු පැවසුවේ ජතික තවුහිද් ජමාත් සංවිධානයට අදාළව මේ දක්වා හමුවී ඇත්තේ ටී 56 ගිනි අවි 01 පමණක් බවයි. නෙත් නිවුුස් සමග කළ විශේෂ සංවාදයකදී යුධ හමුදාපතිවරයා මෙම කරුණූ දැක්වුවා."}
{"title":"ත්‍රස්ත මර්ධනයට යැයි කියමින් සිදුවන බටහිර බලපෑම් සැක සහිතයි","authors":["ඩිල්ෂාන් මඩවල","ලහිරු කපුගේ"],"date":{"year":"2019","month":"05","date":"10"},"views":"1737","content":"ත‍්‍රස්ත මර්ධනය සඳහා යැයි ඇතැම් බටහිර රටවල් ශී‍්‍ර ලංකාවට කරන මැදිහත් වීම් සැකසහිත බව ජගත් දේශපේ‍්‍රමී ලාංකීක සංසදය පවසනවා. මේ එහි විධායක සභික මහාචාර්ය චන්න ජයසුමන.,,,,මේ අතර පාස්කු ඉරිදා ප‍්‍රහාරය පාදක කරගනිමින් ඇතැම් ජාත්‍යන්තර සංවිධාන ශ‍්‍රී ලංකාවට මැදිහත් වන්නේ කෙසේදැයි වැදගත් තොරතුරු කිහිපයක් තමන් සතු බව දේශ හිතෛෂී කිතුණූ සංසදය පවසනවා. ඉදිරියේදී එම තොරතුරු ආරක්ෂක ප‍්‍රධානීන් වෙත ලබා දෙන බවයි එහි සභාපති ගරු ශාන්ත ෆ‍්‍රැන්සිස් පියතුමන් පැවසුවේ."}
{"title":"විජයකලාට එරෙහිව පියවර ගැනීමට තවමත් නීතිපති උපදෙස් ලැබී නැහැ","authors":["ඩිල්ෂාන් මඩවල"],"date":{"year":"2019","month":"05","date":"10"},"views":"2109","content":"එල්.ටී.ටී. ඊ සංවිධානය යළි සකී‍්‍රය විය යුතු බවට රාජ්‍ය අමාත්‍ය විජයකලා මහේශ්වරන් කළ ප‍්‍රකාශය සම්බන්ධයෙන් ඉදිරි පියවර ගැනීමට නිතීපති උපදෙස් තවමත් ලැබී නැතැයි පොලිසිය අද අධිකරණයට දැනුම් දුන්නා. ,,ඒ අදාළ නඩුව කොළඹ ප‍්‍රධාන මහේස්ත‍්‍රාත් අධිකරණයේදී අද කැදවු අවස්ථාවේයි. ඒ අනුව මෙම නඩුව සම්බන්ධයෙන් ඉදිරි පියවර ගැනීමට උපදෙස් ලබාදෙන ලෙස මහේස්ත‍්‍රාත් අධිකරණය යළි සිහිකැදවීම්ක්ද කළා."}
{"title":"ජාතික ආරක්ෂාවට තර්ජනයක් වූ මද්‍රාසා නියාමනය කරන්නැයි ඉල්ලීමක්","authors":["ඩිල්ෂාන් මඩවල","ලහිරු කපුගේ"],"date":{"year":"2019","month":"05","date":"10"},"views":"3410","content":"මද්‍රාසා සහ අරාබි පාසල් වහාම අධ්‍යාපන අමාත්‍යාංශයේ නියාමනයට යටත් කරන ලෙස ත‍්‍රස්ත විරෝධී ජාතික ව්‍යාපාරය ආණ්ඩුවෙන් ඉල්ලා සිටිනවා. ,,මේ, එහි කැඳවුම්කරු නිශාන්ත ශ‍්‍රී වර්ණසිංහ.,,,,මතභේදාත්මක මද්‍රාසා සහ අරාබි පාසල් අන්තවාදය ශක්තිමත් කරමින් සිටින බවද, මෙහිදී ප‍්‍රකාශ කෙරුණා."}
{"title":"ආණ්ඩුවේ මාධ්‍ය වාරණයට එරෙහිව ආණ්ඩුවේම මන්ත්‍රීවරයෙක් ඉදිරියට","authors":["ඩිල්ෂාන් මඩවල","ලහිරු කපුගේ"],"date":{"year":"2019","month":"05","date":"10"},"views":"6442","content":"රට පුරා සිදු කෙරෙන සෝදිසි මෙහෙයුම් සම්බන්ධයෙන් ප‍්‍රවෘත්ති වාර්තා කිරීමට ජනමාධ්‍යයන්ට සීමා පැනවීම කිසිසේත් අනුමත නොකරන බව ආණ්ඩුවේම පාර්ලිමේන්තු මන්තී‍්‍රවරයෙකු වන කාවින්ද ජයවර්ධන පවසනවා. මෙම සීමා වහාම ඉවත් කරන ලෙසයි ඔහු ජනාධිපතිවරයාගෙන් ඉල්ලා සිටියේ.,,,,නෙත් නිවුස් මේ සම්බන්ධයෙන් ආණ්ඩුවේම තවත් පාර්ලිමේන්තු මන්තී‍්‍රවරයෙකු වන මහාචාර්ය ආශු මාරසිංහගෙන් ද  විමසීමක් කළා. ,,,,ති‍්‍රවිධ හමුදාව, පොලීසිය, පොලිස් විශේ්ෂ කාර්යය බලකාය සහ සිවිල් ආරක්ෂක දෙපාර්තමේන්තුව එක්ව රටපුරා තවදුරටත් සෝදිසි මෙහෙයුම් සිදුකරමින් සිටිනවා. ,,පාස්කු ඉරිදා ප‍්‍රහාරයෙන් පසු ආරම්භ කෙරුණු මෙම මෙහෙයුම් පිළිබද ආරම්භයේ සිටම සියලූ තොරතුරු වගකීමෙන් යුතුව නිවැරදිව හා ඉක්මනින් වාර්තා කිරීමට නෙත් නිවුස් කටයුතු කළා. එහෙත් මාධ්‍ය ප‍්‍රධානින් සමග ඊයේ පැවැති හමුවකදී රජයේ ප‍්‍රවෘත්ති දෙපාර්තමේන්තුව ඉල්ලා සිටියේ මෙම සෝදිසි මෙහෙයුම් වලදී සොයා ගන්නා දෑ පිළිබද ඔවුන් විසින් ලබාදෙන තොරතුරු හැර වෙනත් කිසිදු තොරතුරක් වාර්තා නොකරන ලෙසයි. ,,ඒ අනුව රටපුරා කෙරෙන මෙහෙයුම් වලදී සොයා ගන්නා දෑ පිළිබද රජයේ ප‍්‍රවෘත්ති දෙපාර්තමේන්තුව විසින් ලබාදෙන තොරතුරු හැර වෙනත් කිසිදු තොරතුරක් වාර්තා කිරීමට නෙත් නිවුස් මින් ඉදිරියට කටයුතු නොකරන බව කරුණාවෙන් සලකන්න."}
{"title":"ගෝඨාගේ ක්‍රමයට බුද්ධි අංශ සවිමත් කරන්නැයි ඇමෙරිකාවෙන් උපදෙස්","authors":["හේමන්ත කහවලගේ","ඩිල්ෂාන් මඩවල"],"date":{"year":"2019","month":"05","date":"10"},"views":"2635","content":"අලූතින් ඇතිවී තිබෙන ත‍්‍රස්ත තර්ජනයන්ට මුහුණ දීම සඳහා ශ‍්‍රී ලංකාව බුද්ධි අංශ සහ නීතිය කි‍්‍රයාත්මක කරන ආයතන අතර සන්නිවේදනය සහ සම්බන්ධීකරණය වඩාත් ශක්තිමත් කළ යුතු බව ඇමෙරිකාවේ දකුණු හා මධ්‍යම ආසියානු කටයුතු භාර හිටපු සහකාර රාජ්‍ය ලේකම් රොබට් ඕ බ්ලේක් පවසනවා.,,ගෝඨාභය රාජපක්ෂ ආරක්ෂක ලේකම්වරයාව සිටියදී එවැනි එවැනි යාන්ත‍්‍රණයක් ශ‍්‍රී ලංකාවේ පැවැති බවයි ඔහු වැඩිදුරටත් පැවසුවේ. දැන් නැවත එවැනි යාන්ත‍්‍රණයක් කඩිනමින් ඇති කිරීමට ආණ්ඩුව කි‍්‍රයාකළ යුතු බව ද, මෙහිදී ප‍්‍රකාශ කෙරුණා. ,,,,ඇමෙරිකාවේ දකුණු හා මධ්‍යම ආසියානු කටයුතු භාර හිටපු සහකාර රාජ්‍ය ලේකම් රොබට් ඕ බ්ලේක් කළ මෙම ප‍්‍රකාශය සම්බන්ධයෙන් පාර්ලිමේන්තුවේදී ද අවධානයට ගැනුණා. මේ, ඒ පිළිබඳ අදහස් දැක්වූ පාර්ලිමේන්තු මන්තී‍්‍ර විමල් වීරවංශ.,,,,එල්.ටී.ටී.ඊයට එරෙහි අවසන් යුද්ධය සිදුවන වකවානුවේදී, එනම් 2006 වසරේ සිට 2009 මැයි දක්වා රොබට් ඕ බ්ලේක් ශ‍්‍රී ලංකාවේ ඇමෙරිකානු තානාපති ලෙසද කටයුතු කළා."}
{"title":"පොලිස්පති පූජිත් ජයසුන්දරට විමර්ශනයක්","authors":["හේමන්ත කහවලගේ"],"date":{"year":"2019","month":"05","date":"10"},"views":"2466","content":"අනිවාර්ය නිවාඩු යවා සිටින පොලිස්පති පූජිත් ජයසුන්දර සම්බන්ධයෙන් අපරාධ පරීක්ෂණ දෙපාර්තමේන්තුව විමර්ශනයක් ආරම්භ කර තිබෙනවා. ,,නීතිපතිවරයාගේ උපදෙස් අනුව අපරාධ පරීක්ෂණ දෙපාර්තමේන්තුව මෙම විමර්ශනය ආරම්භ කර තිබෙන බවයි නෙත් නිවුස් වෙත වාර්තා වුණේ. ,,පාස්කු ඉරිදා ප‍්‍රහාරය සම්බන්ධයෙන් අනතුරු ඇගවීම් කල් ඇතිව ලැබී තිබියදීත් පොලිස්පතිවරයා ඒ සම්බන්ධයෙන් සැලකිලිමත්ව කටයුතු නොකලේදැයි මෙහිදි විමසා බැලෙනු ඇති."}
{"title":"වෙසක් ගැන අගමැති මහ නායක හිමිවරුන් සමග සාකච්ඡාවක","authors":["ලහිරු කපුගේ","ඩිල්ෂාන් මඩවල"],"date":{"year":"2019","month":"05","date":"09"},"views":"2017","content":"එළඹෙන වෙසක් උත්සවය වෙනුවෙන් සිදුකෙරෙන සැමරුම් සම්බන්ධයෙන් අග‍්‍රාමාත්‍ය රනිල් වික‍්‍රසිංහ මහතා මහනායක හිමිවරුන් සමග අද සාකච්ඡා කළා.,,මේ ඉන් අනතුරුව අග‍්‍රාමාත්‍යවරයා ඒ සම්බන්ධයෙන් මාධ්‍ය වෙත දැක්වූ අදහස්.,,,,මේ අතර ජාතික වෙසක් දින උත්සවය කිසිදු හේතුවක් නිසා කල් නොදමන බව අමාත්‍ය වජිර අබේගුණවර්ධන නැවත සහතික වුණා.,,මෙවර ජාතික වෙසක් දින උත්සවය පැවැත්වෙන්නේ ගාල්ලේදීය."}
{"title":"කඩු තියාගත්තේ ගැහැණු ළමයින්ගේ ආරක්ෂාවට - ශ්‍රී ලංකා මුස්ලිම් කවුන්සිලයේ සභාපති කියයි","authors":["ඩිල්ෂාන් මඩවල"],"date":{"year":"2019","month":"05","date":"09"},"views":"4682","content":"මුස්ලිම් දේවස්ථානවල සහ මුස්ලිම්වරුන්ගේ නිවෙස්වල කඩු තබාගෙන සිටියේ මන්දැයි මුස්ලිම් නියෝජිතයන් පිරිසක් කොළඹ අද පැවැත්වූ මාධ්‍ය හමුවකදී කරුණු පැහැදිලි කළා.,,එහිදී අදහස් දැක්වූ ශී‍්‍ර ලංකා මුස්ලිම් කවුන්සිලයේ සභාපති එන්.එම් අමීන් පැවසුවේ  සෑම ගෙදරකම කඩුවක් තිබීම සිරිතක් බව ජනාධිපති මෛත්‍රීපාල සිරිසේන මහතා ද ප්‍රකාශ කළ බවයි.,,විශේෂයෙන්ම තම ගැහැණු පාර්ශවයේ ආරක්ෂාව පිණිස එම කඩු තියාගනු ලැබූ බවත් සභාපතිවරයා පවසා සිටියා.,,,,අමාත්‍ය රවුුෆ් හකීම්ගේ ප‍්‍රදානත්වයෙන් මෙම මාධ්‍ය හමුව කැදවා තිබුණා."}
{"title":"සහරාන් හෂීම්ගේ තවත් සමීපතමයෙක් කාත්තන්කුඩිහිදී අත්අඩංගුවට","authors":["හේමන්ත කහවලගේ","ඩිල්ෂාන් මඩවල"],"date":{"year":"2019","month":"05","date":"09"},"views":"2599","content":"පාස්කු ඉරිදා ප‍්‍රහාරය මෙහෙයවූ වූ බව කියන සහරාන් හෂීම් සමග ඉතා සමීපව කටයුකු කළ බවට සැකකෙරෙන තවත් පුද්ගලයෙකු කාත්තන්කුඩිහිදී අද අත්අඩංගුවට ගැනුණා.,,මෙම පුද්ගලයා මොහොමඞ් ආලියාර් නැමැත්තෙක්.,,ඔහු සහරාන් හෂීම් සමග මුදල් ගනුදෙනුද සිදුකර තිබෙන බවටයි තොරතුරු ලැබී ඇත්තේ.,,මේ අතර කොච්චිකඬේ දේවස්ථානයේ පුපුරුවා හැරීම සිදුකරමින් මරාගෙන මැරුණු බෝම්බකරුගේ සහෝදරයෙකු ඇතුලූ තුන්දෙනෙකු අත්අඩංගුවට ගෙන රදවාගෙන ප‍්‍රශ්න කරන බව අපරාධ පරීක්ෂණ දෙපාර්තමේන්තුව කොළඹ මහේස්ත‍්‍රාත් අධිකරණයට අද දැනුම් දුන්නා.,,අධිකරණයේ නිරීක්ෂණය සදහා ඔවුන් ලබන 23 වැනිදා අධිකරණයට ඉදිරිපත් කරන ලෙයසි මහේස්ත‍්‍රාත් ලංකා ජයරත්න අපරාධ පරීක්ෂණ දෙපාර්තමේන්තුවට එහිදී උපදෙස් දුන්නේ. ,,කොච්චිකඬේ දේවස්ථානයේ පුපුරුවා හැරීම සිදුකරමින් මරාගෙන මැරුණු බෝම්බකරු එම දේවස්ථානයට පැමිණ ඇත්තේ කිංග්ස්බරි හෝටලයේ මරාගෙන මැරුනු බෝම්බකරුට අයත් වාහනයකින් බව හෙලිවී තිබෙනවා. ප‍්‍රහාරයට පසු දින කොච්චිකඬේ දේවස්ථානය අසලදී පුපුරුවා හැරුනේ ද එම වාහනයයි.,,එහි කොටස් රජයේ රස පරීක්ෂක වෙත යොමුකර විශ්ලේෂණ වාර්තාවක් ලබා ගන්නා ලෙසද මහේස්ත‍්‍රාත්වරිය අපරාධ පරීක්ෂණ දෙපාර්තමේන්තුවට උපදෙස් ලබා දුන්නා. ,,මේ අතර ශැන්ග‍්‍රිලා සහ සිනමන් ග‍්‍රැන්ඞ් යන හෝටල් වලදී මරාගෙන මැරුනු බෝම්බකරුවන් පදිංචී වී සිටි දෙමටගොඩ පිහිටි නිවස රජයේ රස පරීක්ෂක නිලධාරීන් විසින් අද නිරීක්ෂණය කළා. පරීක්ෂණ සදහා සහය ලබා ගැනීමට එම නිවසේ සේවය කළ කාන්තාවන් දෙදෙනෙකුද එහි කැදවා සිටි බවයි නෙත් නිවුස් වාර්තාකරු පැවසුවේ.,,බෝම්බකරුවන් දෙදෙනාගේ පියා වන මොහොමඞ් ඊබ‍්‍රහිම් නමැත්තා තවදුරටත් පොලිස් අත්අඩංගුවේ පසුවනවා."}
{"title":"සංචාරකයන් ගෙන්වා ගන්න ආරක්ෂක විගණනයක්","authors":["සමන්ත කුමාර","ඩිල්ෂාන් මඩවල"],"date":{"year":"2019","month":"05","date":"09"},"views":"1922","content":"පාස්කු ඉරිදා ප‍්‍රහාරයෙන් පසු මෙර ට ආර්ථිකය මුහුණ පා සිටින ගැටලූකාරී තත්වයන් සම්බන්ධයෙන් අද පාර්ලිමේන්තුවේදී අදහස් පල වුණා.,,මේ එහිදි අදහස් දැක්වූ පාර්ලිමේන්තු මන්තී‍්‍ර ආචාර්ය බන්දුල ගුණවර්ධන.,, මෙහිදි අදහස් දැක්වූ කැබ්නට් නොවන අමාත්‍ය ආචාර්ය හර්ෂ ද සිල්වා කියා සිටියේ සංචාරකයන් යළි ගෙන්වා ගැනීමට ආරක්ෂක විගණනයක් සිදු කිරීමට රජය තීරණය කර ඇති බවයි.,, සංවාදයට එක් වෙමින් පාර්ලිමේන්තු මන්තී‍්‍ර සුනිල් හදුන්නෙත්ති කියා සිටියේ සංචාරක කර්මාන්තය රැක ගැනීම සදහා හෝටල්වලට මෙන්ම එම කර්මාන්තයේ නියුතු පිරිස් වලටද සහන ලබාදිය යුතු බවයි."}
{"title":"සමාජ මාධ්‍ය වල හුවමාරු වන ලිපියක් පිටුපස කාන්තාවක්","authors":["තරංග රුක්ෂාන් ජයසේකර","ඩිල්ෂාන මඩවල","මහේෂ් චතුරංග"],"date":{"year":"2019","month":"05","date":"09"},"views":"5767","content":"සිදුවිය හැකි ප‍්‍රහාරයක් පිළිබද දින සහ ස්ථාන සහිතව අනතුරු අගවමින් ශී‍්‍ර ලංකා සංචාරක සංවර්ධන අධිකාරිය නමින් සමාජ මාධ්‍යන්ගේ හුවමාරු වන ලිපිය පිළිබද පොලීසිය අද කරුණු පැහැදැලි කළා.,,පොලිස් මාධ්‍ය ප‍්‍රකාශක පොලිස් අධිකාරි රුවන් ගුණසේකර පැවසුවේ මෙම ලිපිය තහවුරු නොකල තොරතුරක් මත පදනම්ව ඇති බවයි. කෙසේ වෙතත් අවශ්‍ය පරිදි ආරක්ෂාව තහවුරු කර ඇතැයි ද පොලිස් මාධ්‍ය ප‍්‍රකාශවරයා පැවසුවා.,,අදාල ලිපිය සමාජ මාධ්‍ය වෙත මුදාහැරි බව කියන කාන්තාවක් ද මේ වන විට හදුනාගෙන ඇති බවයි මෙහිදි වැඩිදුරටත් ප‍්‍රකාශ කෙරුණේ. අපරාධ පරීක්ෂණ දෙපාර්තමේන්තුව ඒ පිළිබද ඉදිරි විමර්ශන සිදුකරන බවද පොලිස් මාධ්‍ය ප‍්‍රකාශකවරයා පැවසුවා. ,,මේ අතර පාස්කු ඉරිදා ප‍්‍රහාරයේදී කොච්චිකඬේ දේවස්ථානයේ පුපුරුවා හැරීම සිදුකරමින් මරාගෙන මැරුණු බෝම්බකරුගේ සහෝදරයෙකු පොලිස් විමර්ශන වලදී අත්අඩංගුවට ගෙන තිබෙනවා. එම බෝම්බකරු සමග සමීප සම්බන්ධතා පැවැත්වූ තවත් දෙදෙනෙකු ද අත්අඩංගුවට ගැනුණු බවයි පොලිස් මාධ්‍ය ප‍්‍රකාශක පොලිස් අධිකාරි රුවන් ගුණසේකර පැවසුවේ. ,,ති‍්‍රවිධ හමුදාව, පොලීසිය, පොලිස් විශේ්ෂ කාර්යය බලකාය සහ සිවිල් ආරක්ෂක දෙපාර්තමේන්තුව එක්ව රටපුරා තවදුරටත් සෝදිසි මෙහෙයුම් සිදුකරමින් සිටිනවා. පාස්කු ඉරිදා ප‍්‍රහාරයෙන් පසු ආරම්භ කෙරුණු මෙම මෙහෙයුම් පිළිබද ආරම්භයේ සිටම සියලූ තොරතුරු වගකීමෙන් යුතුව නිවැරදිව හා ඉක්මනින් වාර්තා කිරීමට නෙත් නිවුස් කටයුතු කළා.,,එහෙත් මාධ්‍ය ප‍්‍රධානින් සමග අද පැවැති හමුවකදී රජයේ ප‍්‍රවෘත්ති දෙපාර්තමේන්තුව ඉල්ලා සිටියේ මෙම සෝදිසි මෙහෙයුම් වලදී සොයා ගන්නා දෑ පිළිබද ඔවුන් විසින් ලබාදෙන තොරතුරු හැර වෙනත් කිසිදු තොරතුරක් වාර්තා නොකරන ලෙසයි.,,ඒ අනුව රටපුරා කෙරෙන මෙහෙයුම් වලදී සොයා ගන්නා දෑ පිළිබද රජයේ ප‍්‍රවෘත්ති දෙපාර්තමේන්තුව විසින් ලබාදෙන තොරතුරු හැර වෙනත් කිසිදු තොරතුරක් වාර්තා කිරීමට නෙත් නිවුස් මින් ඉදිරියට කටයුතු නොකරන බව කරුණාවෙන් සලකන්න."}
{"title":"සැක සහිත ඡායාරූප සමග තවත් මවුලවිවරයෙක් රාජගිරියේදී කොටුවෙයි","authors":["හේමන්ත කහවලගේ"],"date":{"year":"2019","month":"05","date":"09"},"views":"3671","content":"සැක සහිත ඡායාරූප සහ කැසට් පට කිහිපයක් සමග මවුලවීවරයෙකු රාජගිරිය නාවල පාරේදී අත්අඩංගුවට ගෙන තිබෙනවා.,,අදාල ඡායාරූප පාස්කු ඉරිදා ප‍්‍රහාරයේදී ඉලක්කයක් වූ කොච්චිකඩේ දේවස්ථානය දැක්වෙන ඒවායි.,,මෙම මවුලවීවරයා මීට පෙර රාජගිරිය මුස්ලිම් දේවස්ථානයේ සිට මුස්ලිම්වරුන් විසින්ම එයින් පලවා හැරි අයෙකු බවද වාර්තා වනවා.,,ඔහු අන්තවාදී දේශන ද පැවැත්වූවෙකු බවයි පැවසෙන්නේ. මුස්ලිම්වරුන් ඔහු සමග විරසක වී ඇත්තේ ද ඒ අනුව බව විශ්වාස කෙරෙනවා. ,,මේ අතර ප‍්‍රමුඛ පෙලේ පරිඝනක තාක්ෂණ ආයතනයක සේවකයෙකු ද අද අත්අඩංගුවට ගැනුණා.,,තුරුකිය සහ සිරියවේ කෙරුණු ආයුධ පුහුණු සම්බන්ධයෙන් ඔහුගේ සම්බන්ධතා ඇති බවයි සැක කෙරෙන්නේ."}
{"title":"ඉක්මනින් ධනවත් වූ දේශපාලනඥයින් ගැන කාදිනල් හිමියන්ට සැකයක්","authors":["දිල්ශාන් තුෂාර ","ඩිල්ෂාන් මඩවල"],"date":{"year":"2019","month":"05","date":"09"},"views":"3722","content":"සැකපිට අත්අඩංගුවට ගත් තැනැත්තන් විධිමත් විමර්ශණයක් නොමැතිව නිදහස් කරවා ගැනීමට යම් දේශපාලනඥයෙකු උත්සාහ කරන්නේ නම් එය දැඩිව හෙළා දකින බව කොළඹ අගරදගුරු අති උතුම් මැල්කම් කාදිනල් රංජිත් හිමිපාණන් පවසනවා.,,සැකසහිත ලෙස ධනවත් වූ දේශපාලනඥයින් පිළිබද ජාතික මට්ටමේ විමර්ශනයක් සිදුකළ යුතු බවයි උන්වහන්සේ වැඩිදුරටත් පැවසුවේ. ශි‍්‍ර ලංකා කතෝලික රදගුරු සම්මේලන ශාලාවේ අද පැවැති මාධ්‍ය හමුවකදී මෙම කරුණු ප‍්‍රකාශ කෙරුණා. ,, පාස්කු ඉරිදා ප‍්‍රහාරයෙන් පසු තාවකාලිකව නතර කෙරෙණු කතෝලික දේවස්ථානයන්හි දේව මෙහෙයන් මෙම සති අන්තයේ  සිට නැවත ආරම්භ කිරීමට බලාපොරොත්තු වන බවද කාදිනල් හිමිපාණන් මෙහිදි කියා සිටියා.,, තවදුරටත් වසා තබා ඇති කතෝලික පෞද්ගලික පාසල් පිළිබදවද මෙහිදි ප‍්‍රශ්න කෙරුණා. ඊට පිළිතුරු දෙමින් කාදිනල් හිමිපාණන් පැවසුවේ එම පාසල් ලබන අගහරුවාදා විවෘත කිරීමට බලාපොරොත්තුවක් ඇති බවයි. ,, මෙම මාධ්‍ය හමුවට සහභාගී වීමට පෙර කොළඹ අගරදගුරු අති උතුම් මැල්කම් කාදිනල් රංජිත් හිමිපාණන් සහ රටපුරා සෙසු රදගුරු හිමිවරුන් ජනාධිපතිවරයා සමග සාකච්ඡුාවකටද සහභාගි වුණා. එම සාකච්ඡුාව ද පැවැත්වුණේ ශි‍්‍ර ලංකා කතෝලික රදගුරු සම්මේලන ශාලාවේදීයි."}
{"title":"මුස්ලිම් ජනතාවට තිබෙන ප්‍රශ්ණ විසඳලා දෙන්නම්..හිත් වේදනා ඇති කරගන්න එපා - ජනපති කියයි","authors":["ලහිරු කපුගේ","ඩිල්ෂාන් මඩවල"],"date":{"year":"2019","month":"05","date":"09"},"views":"4155","content":"රට ස්ථාවර කිරීමට ආණ්ඩුව කටයුතු කරමින් සිටියදී තවත් පිරිසක් ඊට බාධා කරමින් සහ රට අස්ථාවර වනු දැකීමට කැමැත්තෙන් සිටින බව ජනාධිපති මෛතී‍්‍රපාල සිරිසේන මහතා පවසනවා.,,ජනාධිපතිවරයා ඒ බව පැවසුවේ මුස්ලිම් සිවිල් සංවිධානවල නියෝජිතයන් පිරිසක් සමග හමුවකදීයි. ,, ජනතාව නොසන්සුන් කරවන වැරදී ප‍්‍රචාර රට ස්ථාවර කිරීමට ඇති ප‍්‍රමුඛ බාධාවක් බව ද මෙහිදි ප‍්‍රකාශ කෙරුණා.,, මෙම හමුවේදී මුස්ලිම් සංවිධානවල නියෝජිතයන් ජනාධිපතිවරයාගෙන් ඉල්ලා සිටියේ පාස්කු ඉරිදා ප‍්‍රහාරයට සම්බන්ධ සියලූ ත‍්‍රස්තවාදීන්ට දැඩි දඩුවම් ලබාදෙන ලෙසයි.,,ඉස්ලාම් ධර්මය පිළිබද ඉගැන්වීම් සිදු කරන ආයතනවල විෂය නිර්දේශ සහ සියලූ දරුවන්ට සහජීවනය පිළිබද අධ්‍යාපනයක් ලබාදීමේ වැදගත්කමද මෙහිදී සාකච්ඡාවට ගැනුණා.,,ශුද්ධ වූ කුරාණයේ ඉගැන්වීම් පිළිබද සෙසු සමාජයට ද අවබෝධයක් ලබා දීම වඩා සුදුසු බවයි මුස්ලිම් සංවිධානවල නියෝජිතයන් වැඩි දුරටත් පෙන්වා දුන්නේ."}
{"title":"කුලියාපිටියෙන් හමු වූ බෝම්බයක් ආරක්ෂක අංශ නිශ්ක්‍රීය කරයි","authors":["කුලියාපිටය උපේන්ද්‍ර"],"date":{"year":"2019","month":"05","date":"09"},"views":"5484","content":"කුලියාපිටිය ප‍්‍රදේශයේ තිබී මෙරට හමුදාවන් අත නොවූ පුද්ගල නාශක බෝම්බයක් ආරක්ෂක අංශ විසින් නිශ්ක්‍රීය කොට තිබෙනවා.,,කුලියාපිටිය නාරම්මල  ප‍්‍රදේශයේ නිවසක් තැනීමට බරිගොඩ පල්ලිය අසල මුස්ලිම් ව්‍යාපාරිකයෙකුට අයත් යැයි කියන වැලි පොලකින් ලබාගත් වැලි, පෙදරේරුවන් විසින් පිරිපහදුවට ලක්කිරීමේදී යම් සැක සහිත උපකරණයක් හමුව තිබෙන අතර ඔවුන් ආරක්ෂක අංශ වෙත දැනුම් දීමට කටයුතු කර තිබෙනවා.,,පසුව එම ස්ථානයට පැමිණි ආරක්ෂක අංශ විසින් එය බෝමබයක් ලෙස හඳුනාගැනීමෙන් අනතුරුව, මහජනතාවද ඒ අසළින් ඉවත්කර දැඩි ආරක්‍ෂක රැකවල් මධ්‍යයේ බෝම්බය පුපුරුවා හැරීමට කටයුතු කර ඇත..,,ඇතැම් විට අදාළ නිවස තනමින් සිටි පෙදරේරුවන් විසින් එම නොහදුනන උපකරණය නොසළකා හැරියේ නම් සිදුවිය හැකි විනාශය පිළිබදව සිතාගත නොහැකි බව ප‍්‍රදේශවාසීහු සඳහන් කරයි.,    ,අදාළ මුස්ලිම් වැලි සැපයුම්කරු නාරම්මල පොලිසිය මගින් අත්අඩංගුවට ගෙන ඇති අතර මේ වන විටත් ඒ පිළිබද ප‍්‍රශ්න කරන බව පොලිස් ආරංචි මාර්ග වැඩිදුරටත් සදහන් කරයි."}
{"title":"ශී‍්‍ර ලංකා තව්හිද් ජමාත් සංවිධානයේ ලේකම්ට එරෙහි නඩුවක් කොළඹ මහේස්ත‍්‍රාත් අධිකරණයේදී කැදවයි","authors":["අධිකරණ වාර්තාකරු"],"date":{"year":"2019","month":"05","date":"09"},"views":"3409","content":"බොදුබල සේනා සංවිධානයේ මහලේකම් පූජ්‍ය ගලගොඩඅත්තේ ඥානසාර හිමියන්ට සහ බෞද්ධ ජනතාවට අපහාස වන අයුරින් ප‍්‍රකාශ නිකුත් කළැයි කියන සිද්ධියක් සම්බන්ධයෙන් ශ‍්‍රී ලංකා තවුහිද් ජමාත් සංවිධානයේ ලේකම් අබ්දුල් රාසික් නැමැත්තාට එරෙහිව ගොනු කර ඇති නඩුවක් අද කැදවනු ලැබුවා.,,ඒ, කොළඹ ප‍්‍රධාන මහේස්ත‍්‍රාත් අධිකරණයේදීයි. කොළඹ අපරාධ කොට්ඨාසය විසින් 2016 වර්ෂයේදී මෙම නඩුව ගොනු කර තිබෙනවා.,,නඩුව සම්බන්ධයෙන් මෙතෙක් නීතිපතිවරයාගේ උපදෙස් ලැබී නොමැති බවයි කොළඹ අපරාධ කොට්ඨාසය අද අධිකරණයට දැනුම් දුන්නේ.,,ඒ අනුව නීතිපතිවරයාගේ උපදෙස් පිළිබද ප‍්‍රගතිය වාර්තා කිරීමට නඩුව ජූලි මස 25දා කැදවීමට කොළඹ අතිරේක මහේස්ත‍්‍රාත් කාංචනා ද සිල්වා නියෝග කළා."}
{"title":"ඉරිදා දේව මෙහෙය පැවැත්වීමට හැකිවෙනු ඇති බව රදගුරු මණ්ඩලය කියයි","authors":["ජූඩ් සමන්ත","හර්ෂිකා සංජීවනී"],"date":{"year":"2019","month":"05","date":"09"},"views":"2009","content":"එළඹෙන ඉරිදා (12) දේව මෙහෙයන් පැවැත්වීමට හැකිවෙනු ඇති බව රදගුරු මණ්ඩලය පෙන්වා දෙනවා. ,,මේ අතර ත‍්‍රස්ත ප‍්‍රහාරවලට බියවී වෙසක් උත්සවය අත්හිටුවීම හෝ අනෙකුත් දෛනික කටයුතු ප‍්‍රමාද කිරීම සුදුසු නොවන බව අමාත්‍ය සාගල රත්නායක පවසනවා.,,අමාත්‍යවරයා කියාසිටියේ දරුණු එල්. ටී. ටී. ඊ. සටන් පැවති යුගයේ පවා වෙසක් සැමරීම සිදුකළ බවයි. ඔහු මෙම අදහස් පළ කළේ මාතර ප‍්‍රදේශයේ පැවති උත්සවයකට එක්වෙමින්.,,අමාත්‍ය හරීන් ප‍්‍රනාන්දු ද ප‍්‍රකාශ කළේ ජනාධිපතිවරයා හා අග‍්‍රාමාත්‍යවරයා මෙන්ම ආරක්‍ෂක ප‍්‍රධානීන්ද මේ වනවිට මෙරට ආරක්‍ෂාව පිළිබද සහතිකයක් ලබාදී ඇති බවයි.,,කෙසේවෙතත් ආණ්ඩුව පිළිබද විශ්වාසයක් නොමැතිකම හේතුවෙන් ජනතාව තවදුරටත් බියෙන් සහ සැකයෙන් ජීවත් වන බවයි පාර්ලිමේන්තු මන්තී‍්‍ර නාමල් රාජපක්‍ෂ පැවසුවේ.,,නාමල් රාජපක්‍ෂ මන්තී‍්‍රවරයා මෙම අදහස් පළ කළේ මාදම්පේ ප‍්‍රදේශයේදී මාධ්‍ය වෙත අදහස් දක්වමින්."}
{"title":"මඩකලපුව ශරියා විශ්ව විද්‍යාලයේ කොටස් අයිතිය ඇති පුත්‍රයෙක් ගැන මැතිසබයේදී කතාබහක්","authors":["සමන්ත කුමාර"],"date":{"year":"2019","month":"05","date":"09"},"views":"7434","content":"මඩකලපුව, පුනානි ප‍්‍රදේශයේ ඉදිකර ඇති ශරියා විශ්ව විද්‍යාලයේ රුපියල් මිලියන 500 ක කොටස් නැගෙනහිර පළාත් ආණ්ඩුකාරවරයාගේ පුත‍්‍රයාට අයත් වන්නේ් කෙසේද යන්න පිළිබඳ සොයා බැලිය යුතු බව අද (09) පාර්ලිමේන්තුවේදී ප‍්‍රකාශ කෙරුණා.,,ඒ සම්බන්ධයෙන් පාර්ලිමේන්තු මන්තී‍්‍ර හේෂා විතානගේ මතුකළ ප‍්‍රශ්නයකට ආරක්‍ෂක රාජ්‍ය අමාත්‍ය රුවන් විජයවර්ධන පිිළිතුරු ලබාදුන්නා.,,එහිදී \"මෙය පිටුපස ඇති කතාව සොයා ගැනීම සඳහා පරීක්ෂණයක් පැවැත්වීම සුදුසුයි කියලා මම හිතනවා..\" යනුවෙන්ද සඳහන් කළා.,,,,මේ සම්බන්ධයෙන් උසස් අධ්‍යාපන අමාත්‍ය රාවුෆ් හකිම්ගේ මතය කුමක් දැයි පාර්ලිමේන්තු මන්තී‍්‍ර බන්දුල ගුණවර්ධන විමසීමක් කළා.,,එහිදී ඔහු සඳහන් කළේ \"මේ වන විට මේ සම්බන්ධයෙන් විවිධ සැක කරුණු මතුවෙලා තියෙනවා.. ඒ නිසා සිදු කරන පරීක්ෂණ නිවරැදිව සිදු කරන්න ඕනේ.\" යනුවෙනි. ,,,,පාර්ලිමේන්තු මන්තී‍්‍ර චමින්ද විජේසිරිද එම සංවාදයට එක් වුණා."}
{"title":"11 වන පැමිණිල්ල අද ඉදිරිපත් කෙරේ","authors":["මහේෂ් චතුරංග"],"date":{"year":"2019","month":"05","date":"09"},"views":"2423","content":"වත්මන් ආණ්ඩුවේ තවත් ගණුදෙණුවක් සම්බන්ධයෙන් අද (09) දිනයේ අල්ලස් හා දූෂණ චෝදනා විමර්ශන කොමිසමට පැමිණිල්ලක් ඉදිරිපත් කිරීමට ඒකාබද්ධ විපක්‍ෂය තීරණය කර තිබෙනවා.,,අද පෙරවරුවේ පැවති මාධ්‍ය හමුවකදී පාර්ලිමේන්තු මන්තී‍්‍ර ශෙහාන් සේමසිංහ පැවසුවේ ටෙන්ඩර් පටිපාටිය උල්ලංඝණය කරමින් සිදුකළ හදිසි විදුලි මිළදී ගැනීමකදී සිදුවූ මූල්‍ය අක‍්‍රමිකතාවක් සම්බන්ධයෙන් මෙම පැමිණිල්ල ඉදිරිපත් කරන බවයි. ,,වත්මන් ආණ්ඩුවේ අමාත්‍යවරුන් දස දෙනෙකුගේ දූෂණ සම්බන්ධයෙන් ටොප් ටෙන් නමින් තමන් ඉදිරිපත් කළ පැමිණිලි සම්බන්ධයෙන්ද මෙතෙක් කි‍්‍රයාමාර්ග ගෙන නොමැති බවයි මන්තී‍්‍රවරයා පැවසුවේ.,,කෙසේවෙතත් එහි 11 වන පැමිණිල්ල ලෙස මෙය ඉදිරිපත් කරන බවද ෂෙහාන් සේමසිංහ මන්තී‍්‍රවරයා කියාසිටියා."}
{"title":"බුර්කාව හා නිකාබය තහනම් කරමින් නගර සභාවක් යෝජනාවක් සම්මත කරයි","authors":["එම්.එම් .පී. ජී. පෙරේරා"],"date":{"year":"2019","month":"05","date":"09"},"views":"4405","content":"රටේ පවතින වර්තමාන වාතාවරණය හේතුවෙන් ආරක්ෂාව වෙනුවෙන් අනුරාධපුර නගරය තුළ බුර්කාව හා නිකාබය තහනම කිරීමට අනුරාධපුර නගරාධිපති එච්.පී. සෝමදාස අද (09) මාසික සභා වාරයට යෝජනාවක් ඉදිරිපත් කළා.,,අදාළ යෝජනාව එහිදී ඒකමතිකව සභා සම්මත වී තිබෙනවා.,,ඒ අනුව බුර්කාව හා නිකාබය හැඳ මුහුණු  ආවරණය කරගෙන රජයේ අනුරාධපුර නගරයේ කාර්යාල හා පුද්ගලික ආයතනවලට, පොදු ස්ථානවලට ඇතුළු වීම තහනම් කිරීමට සභාව ඒකමතිකව තිරණය කර ඇති බවයි nethnews.lk වාර්තාකරු සඳහන් කරන්නේ."}
{"title":"ශ්‍රීලනිප සහ පොදුජන පෙරමුණේ සාකච්ඡා විනාඩි 30කට සීමා වෙයි (UPDATE)","authors":["මහේෂ් චතුරංග"],"date":{"year":"2019","month":"05","date":"09"},"views":"3038","content":"ශී‍්‍ර ලංකා නිදහස් පක්‍ෂය සහ ශී‍්‍ර ලංකා පොදුජන පෙරමුණ අතර පිහිටුවීමට නියමිත නව සන්ධානය පිළිබඳ තවත් සාකච්ඡාවක් අද (09) පැවැත්වුණා.,,ඒ, විපක්‍ෂ නායක කාර්යාලයේදීයි.,,විනාඩි 30 ක පමණ කාලයක් දෙපාර්ශවය සාකච්ඡාවේ නිරත වූ බව එහි සිටින නෙත් නිවුස් වාර්තාකරු පැවසුවා. දෙපාර්ශවය අතර මීළග සාකච්ඡා වටය ලබන 30 වැනිදා පැවැත්වීමටයි එහිදී තීරණය කර ඇත්තේ.,,ශී‍්‍ර ලංකා නිදහස් පක්‍ෂය නියෝජනය කරමින් එහි මහලේකම් දයාසිරි ජයසේකර සහ තිලංග සුමතිපාල යන පාර්ලිමේන්තු මන්තී‍්‍රවරුන් සහ පක්‍ෂයේ උපදේශක මහාචාර්ය රෝහණ ලක්‍ෂ්මන් පියදාස මෙම සාකච්ඡාව සදහා එක් වුණා. ,,ශී‍්‍ර ලංකා පොදුජන පෙරමුණ නියෝජනය කරමින් සාකච්ඡාව සඳහා සහභාගි වුණේ එහි සභාපති මහාචාර්ය ජී. එල්. පීරිස් සහ කථිකාචාර්ය ජගත් වැල්ලවත්තයි.,,නව සන්ධානයක් ගොඩනැගීම වෙනුවෙන් ශී‍්‍ර ලංකා නිදහස් පක්‍ෂය සහ ශී‍්‍ර ලංකා පොදුජන පෙරමුණ මීට පෙර අවස්ථා තුනකදී ද රැස්වී සාකච්ඡා කළා., ,, ,,----------------------,,සිව්වන වටයේ සාකච්ඡාව ඇරඹෙයි,,(09-05-2019 10:35),, ,,නව සන්ධානය ගොඩනැගීම සඳහා වන, ශ්‍රී ලංකා නිදහස් පක්ෂය සහ පොදුජන පෙරමුණ අතර සිව්වන වටයේ සාකච්ඡාව ආරම්භ වී තිබෙනවා.,,ඒ විපක්ෂ නායක කාර්යාලයේදීයි.,,අදාළ සාකච්ඡාව සඳහා ශ්‍රී ලංකා නිදහස් පක්ෂය වෙනුවෙන් දයාසිරි ජයසේකර, තිලංග සුමතිපාල, රෝහන ලක්ෂ්මන් පියදාස සහ  පොදුජන පෙරමුණ වෙනුවෙන් ජී.එල්. පීරිස්, ජගත් වැල්ලවත්ත ඇතුළු පිරිසක් සහභාගී වී තිබෙනවා."}
{"title":"1990 සුවසැරිය කාර්යක්ෂම කිරීමට අලුත් පියවරයන් දෙකක්","authors":["මහේෂ් චතුරංග"],"date":{"year":"2019","month":"05","date":"09"},"views":"2116","content":"1990 සුවසැරිය ගිලන්රථ සේවය වඩාත් කාර්යක්ෂම කිරීම සඳහා නව ජංගම දුරකතන යෙදවුමක් හඳුන්වා දී තිබෙනවා.,,ඒ පිළිබඳ කරුණු දක්වන අමාත්‍ය, ආචාර්ය හර්ෂ ද සිල්වා කියා සිටියේ \"මේ එළිදැක්වූයේ හදිසි මේහෙයුම් කළමණාකරන පද්ධතිය සහ 1990 ඇප් එක. පළවෙනි එකෙන් කරන්නේ එදාට වඩා වේගයෙන් ගිලන් රථය පිටත්කර හරින්න හැකියාව ලැබෙනවා. කොහෙද මේ පාර තියෙන්නේ කියන එක අලුතෙන් දාන්න අවශ්‍ය වෙන්නේ නෑ. ඒ සියලුම දත්ත කෝල් එකත් එක්කම අපිට එනවා. එතකොට ටයිප් කරන්න තියෙන වෙලාව ඒ එක්කම අයින් වෙනවා. ඊට පස්සේ අපිට දාන්න තියෙන්නේ අවශ්‍ය කරන හේතුව පමණයි.\" යනුවෙනි. ,,මෙම නව ජංගම දුරකතන යෙදවුම නිසා 1990 සුවසැරිය ගිලන් රථ සේවය මගින් ජීවිත බේරා ගැනීමේ හැකියාව සියයට 10කින් පමණ වැඩිවන බවද මෙහිදී ප‍්‍රකාශ කෙරුණා. ස්මාර්ට් සහ ඇන්ඩ්‍රොයිඞ් දුරකතනවලින් මෙම ජංගම දුරකතන යෙදවුම භාගත කරගත හැකියි."}
{"title":"ප්‍රභාකරන් වෙනුවෙන් පෙනී සිටි ශිවාජිලිංගම්ට සිතාසි","authors":["දිනසේන රතුගමගේ "],"date":{"year":"2019","month":"05","date":"09"},"views":"2548","content":"දෙමළ ජාතික සන්ධාන උතුරු පළාත් සභා හිටපු මන්තී‍්‍ර එම්. කේ. ශිවාජිලිංගම්ට ලබන 31 වැනිදා යාපනය මහේස්ත‍්‍රාත් අධිකරණයේ පෙනී සිටින්නැයි සිතාසි නිකුත් කර තිබෙනවා.,,ඒ, යාපනය පොලීසිය විසින් ත‍්‍රස්තවාදය වැළැක්වීමේ පනත යටතේ ඔහුට සහ වැල්වැටිතුරේ නගරාධිපතිවරයාට එරෙහිව ගොනු කර ඇති නඩුවකට අදාළවයි.,,එල්. ටී. ටී. ඊ. නායක වේලූපිල්ලේ ප‍්‍රභාකරන්ගේ ජන්ම දිනය සැමරීම සඳහා වැල්වැටිතුරේ ප‍්‍රදේශයේ පිහිටි ප‍්‍රභාකරන්ගේ නිවස පිහිටි ස්ථානයට ගොස් ඉකුත් වසරේදී කටයුතු කිරීම සම්බන්ධයෙන් ඔවුන්ට එරෙහිව මෙලෙස නඩු පවරා තිබෙනවා.,,මේ අතර උතුරේ සහ නැගෙනහිර නැවත වරක් ජන සංහාර සැමරුම් සතිය ප‍්‍රකාශයට පත්කර තිබෙනවා. හිටපු පළාත් සභා මන්ත‍්‍රී එම්. කේ. ශිවාජිලිංගම් පැවසුවේ යුද්ධයෙන් මිය ගිය පිරිස් සිහි කිරීම සඳහා ලබන 12 වැනිදා සිට 18 වැනිදා දක්වා මෙම සතිය ප‍්‍රකාශයට පත්කරන බවයි.,,ස්ථාන 14ක දී සැමරුම් සිදු කරන බවද උතුරු පළාත් සභාව විසුරුවා හැර ඇති නිසා යාපනය විශ්ව විද්‍යාලයේ සහ ස්වෙච්ඡා සංවිධානවල සහය ලබාගෙන සැමරුම් සිදු කරන බවද මෙහිදී ප‍්‍රකාශ කෙරුණා."}
{"title":"රට සාමාන්‍ය තත්ත්වයට පත් කරන්න  ආරක්ෂාව පිළිබඳ සහතිකයක් නැතුව බෑ","authors":["ඩිල්ෂාන් මඩවල","සජිත් තිලකරත්න"],"date":{"year":"2019","month":"05","date":"09"},"views":"3247","content":"පාස්කු ඉරිදා ප‍්‍රහාරයෙන් පසු ඇති වූ තත්ත්වයන් මේ වනවිටත් මෙරට ආර්ථිකයේ ක්‍ෂේත‍්‍ර කිහිපයකට බලපෑම් එල්ල කර ඇති බව ආර්ථික විශේෂඥයින් පවසනවා.,,කොළඹ විශ්ව විද්‍යාලයේ ආර්ථික විද්‍යා අධ්‍යයන අංශයේ ජ්‍යෙෂ්ඨ කථිකාචාර්ය, ආචාර්ය පි‍්‍රයංග දුනුසිංහ පැවසුවේ ඉකුත් දින කිහිපය තුළ කොටස් වෙළදපොළ සියයට 5 කින් පමණ කඩා වැටී ඇති බවයි. අඛණ්ඩව රුපියල අවප‍්‍රමාණයවීම ඊට හේතුව බවද ඔහු ප‍්‍රකාශ කළා. ,,පවතින තත්ත්වයෙන් මිදීම සඳහා රජය මේ වනවිටත් වැඩපිළිවෙල කිහිපයක් යෝජනා කර තිබෙනවා. එහෙත් රට සාමාන්‍ය තත්ත්වයට පත් කිරීමට එය ප‍්‍රමාණවත් නොවන බවයි ආචාර්ය පි‍්‍රයංග දුනුසිංහ පැවසුවේ. රටේ ආරක්‍ෂාව සම්බන්ධයෙන් සියළු පාර්ශ්වවලට සහතිකයක් ලබාදීමට රජය මේ මොහොතේ කටයුතු කළයුතු බවද ඔහු ප‍්‍රකාශ කළා. ,,පවතින තත්ත්වයෙන් මිදීම සඳහා ශී‍්‍ර ලංකාවට දේශීය මෙන්ම ජාත්‍යන්තර මාධ්‍යවල සහයෝගයද අත්‍යවශ්‍ය වන බවයි මෙහිදී ප‍්‍රකාශ කෙරුණේ."}
{"title":"ලිපියක ඇති බව කියන කොටසක් විමල් සහ බදියුර්දීන් අතර උණුසුම් තත්ත්වයක් ඇති කරයි  ","authors":["සමන්ත කුමාර"],"date":{"year":"2019","month":"05","date":"09"},"views":"6459","content":"ඇඳුම සම්බන්ධයෙන් වූ ගැටළුවක් මත මුස්ලිම් ගුරුවරියන් කිහිප දෙනෙකුට ස්ථාන මාරුවීම් ලබාදීමේ සිද්ධිය සම්බන්ධයෙන් ඊයේ (08) පාර්ලිමේන්තුවේදී ද අවධානය යොමු වුණා. හිජාබය පැළඳ පැමිණීම නිසා පාසලට ඇතුළුවීමට අවසර හිමි නොවූ පුවක්පිටිය දෙමළ මහා විද්‍යාලයේ ගුරුවරියන් දස දෙනෙකුට බස්නාහිර පළාත් ආණ්ඩුකාර ආසද් සාලි විසින් ස්ථාන මාරුවීම් ලබාදී ඇති බවයි වාර්තා වුණේ. ,,කෙසේවෙතත් ඊයේ පාර්ලිමේන්තුවේදී මන්තී‍්‍ර විමල් වීරවංශ මේ සම්බන්ධයෙන් විමසීමක් සිදුකළා. ඊට ප‍්‍රතිචාර දක්වමින් අමාත්‍ය කබීර් හෂීම් ප‍්‍රකාශ කළේ ජනාධිපතිවරයා නිකුත් කළ ගැසට් නිවේදනයට අනුකූල නොවන පරිදි කිසියම් පුද්ගලයෙකු කටයුතු කර ඇත්නම් එය නීතිවිරෝධී කි‍්‍රයාවක් බවයි.,,මේ අතර සභානායක අමාත්‍ය ලක්‍ෂ්මන් කිරිඇල්ලගේ මාධ්‍ය ඒකකයේ නිලධාරීන් කිහිප දෙනෙකු සතුව තිබී ඉකුත්දා සොයාගත් ලිපියේ රිෂාඞ් බදියුර්දීන් අමාත්‍යවරයා සම්බන්ධයෙන්ද සඳහන් කර ඇති බව පාර්ලිමේන්තු මන්තී‍්‍ර විමල් වීරවංශ කියාසිටියා. එහිදී මන්තී‍්‍රවරයා සහ රිෂාඞ් බදියුර්දීන් අමාත්‍යවරයා අතර උණූසුම් සංවාදයක් ඇති වුණා.,,එහිදී \"කිරිඇල්ල ඇමතිතුමා එයා අමාත්‍යාංශ මුදල්වලින් වියදම් කරලා හදපු ඒ පත්‍රිකාවේ එක ඡේදයක තියෙනවා..ජනාධිපතිවරයාට තියෙන චෝදනාවලට අමතරව රිෂාඩ් බදියුර්දීන් කියන අමාත්‍යවරයාත් මේ වහබ්වාදී අන්තවාදයට උඩගෙඩි දෙනවයි කියලා.\" යනුවෙන්  පාර්ලිමේන්තු මන්තී‍්‍ර විමල් වීරවංශ කියාසිටියා.,,(එම සංවාදය පහතින් දැක්වෙයි),,,,ආන්දෝලනයකට තුඩු දී ඇති යෝජිත ප‍්‍රතිත‍්‍රස්ත පනත සම්බන්ධයෙන් මෙහිදී පාර්ලිමේන්තු මන්තී‍්‍ර, ෆීල්ඞ් මාර්ෂල් සරත් ෆොන්සේකා අදහස් පළ කළා. ඔහු කියාසිටියේ නව පනත් කෙටුම්පතේ මෙන්ම දැනට කි‍්‍රයාත්මක ත‍්‍රස්තවාදය වැළැක්වීමේ පනතේද අඩුපාඩු රැසක් පවතින බවයි."}
{"title":"රටේ ආරක්ෂාව වෙනුවෙන් රාජකාරි කරන පොලිස් නිලධාරීන්ට අතුරුපසක්","authors":["හේමන්ත කහවලගේ"],"date":{"year":"2019","month":"05","date":"09"},"views":"7284","content":"ජාතික ආරක්ෂාව තහවුරු කිරීම සඳහා මේ දිනවල අතිරේක රාජකාරීවල යෙදී සිටින පොලිස් නිලධාරීන්ට සැහැල්ලූ අතුරුපසක් ලබාදීමට කටයුතු කරන ලෙස වැඩබලන පොලිස්පති සී. ඩී. වික‍්‍රමරත්න, ජ්‍යෙෂ්ඨ පොලිස් නිලධාරීන්ට උපදෙස් දී තිබෙනවා.,,ඒ සඳහා පැය 10ත් 12ත් අතර කාලයක් නොකඩවා රාජකාරී සිදු කරන නිලධාරීන්ට එක් අයෙකුට දිනකට රුපියල් 75ක් බැගින්ද පැය 12කට වැඩි කාලයක් නොකඩවා රාජකාරී සිදු කරන නිලධාරීන්ට එක් අයෙකුට දිනකට රුපියල් 100 බැගින් ද වෙන් කරන ලෙසයි නිර්දේශ කර ඇත්තේ."}
{"title":"සංවිධානය කෙරෙන දන්සැල් සඳහා උපදෙස්","authors":["ජූඩ් සමන්ත","සජිත් තිලකරත්න"],"date":{"year":"2019","month":"05","date":"09"},"views":"2931","content":"එළඹෙන වෙසක් පොහොය නිමිත්තෙන් දන්සැල සංවිධාන කිරීමට යමෙකු කටයුතු කරන්නේ නම් ඒ සඳහා සෞඛ්‍ය වෛද්‍ය නිලධාරී කාර්යාලවලින් අනුමැතිය හා උපදෙස් ලබා ගන්නැයි සිහිකැඳවීමක් කෙරෙනවා.,,ඒ පිළිබඳ කරුණු දක්වන සමස්ත ලංකා මහජන සෞඛ්‍ය පරීක්ෂකවරුන්ගේ සංගමයේ සභාපති උපුල් රෝහණ සඳහන් කළේ \"මේ දිනවල පවතින තත්ත්වයත් සමග දන්සැල් සහ වෙසක් උත්සව පැවැත්වීම නවත්වන්න කියලා මහනායක හිමිවරුන් ඉල්ලීමක් කරලා තියෙනවා. කෙසේ නමුත් යම් කෙනෙකු දන්සැලක් පවත්වන්න සූදානමින් ඉන්නවා නම් ඔහු ළඟම පිහිටි සෞඛ්‍ය වෛද්‍ය නිලධාරී කාර්යාලයට ගිහින් අයදුම්පතක් අරගෙන තමන්ගේ දන්සැල දෙන ස්ථානය ලියාපදිංචි කරගන්න අවශ්‍යයි. ඒ අනුව අවශ්‍ය උපදෙස් ලැබෙයි. \" යනුවෙනි. ,,පවතින ආරක්ෂක තත්ත්වය සැලකිල්ලට ගෙන දන්සැල සංවිධාන කිරීම හැකි පමණ සීමා කරන්නැයි ද මෙහිදී ඉල්ලීමක් කෙරුණා."}
{"title":"දින සහ වේලාවන් දක්වමින් පැතිර යන ලිපිය බොරුවක් ","authors":["ඩිල්ෂාන් මඩවල","සජිත් තිලකරත්න"],"date":{"year":"2019","month":"05","date":"09"},"views":"6863","content":"සිදු විය හැකි ප‍්‍රහාරයක් පිළිබඳ දක්වමින් ශ‍්‍රී ලංකා සංචාරක සංවර්ධන අධිකාරිය විසින් නිකුත් කෙරුණු බව හැඟවෙන පරිදි සකස් කර සමාජ මාධ්‍ය ඔස්සේ හුවමාරු වන ලිපිය සත්‍යයෙන් තොර එකක් බව ශ‍්‍රී ලංකා සංචාරක මණ්ඩලය පවසනවා.,,එහි සභාපති කිෂූ ගෝමස් නෙත් නිවුස් වෙත කියා සිටියේ මෙම ලිපිය සම්බන්ධයෙන් තම ආයතනය පොලිසියට ද පැමිණිලි කර ඇති බවයි. ,,ප‍්‍රහාරයක් සිදු විය හැකි ස්ථාන, දින හා වේලාවන් ද දක්වමින් මෙම ලිපිය සකස් කර තිබෙනවා. පාර්ලිමේන්තුවේ දී සහ මාධ්‍ය හමු කිහිපයකදී ද මේ පිළිබඳ ඊයේ කතාබහට ලක්ව තිබුණා."}
{"title":"කංජිපානි ඉම්රාන් ඇතුළු සැකකරුවන් 03ක් අධිකරණයට","authors":["අධිකරණ වාර්තාකරු"],"date":{"year":"2019","month":"05","date":"08"},"views":"2162","content":"කුප‍්‍රකට සංවිධානාත්මක අපරාධකරුවෙකු වන කංජිපානි ඉම්රාන් ඇතුළු සැකකරුවන් 03 දෙනෙකු නිරීක්ෂණය සදහා අද කොළඹ අතිරේක මහේස්ත‍්‍රාත් අධිකරණයට ඉදිරිපත් කෙරුණා.,,කොළඹ අපරාධ කොට්ඨාශය එහිදී කියා සිටියේ මෙම සැකකරුවන් දින 90ක් පොලිස් භාරයේ රදවාගෙන ප‍්‍රශ්න කිරීමට ලබාගත් නියෝගයට අනුව ඔවුන්ගෙන් තවදුරටත් ප‍්‍රශ්න කරන බවයි.,,ලබන ජූනි මස 12වනදා මෙම සැකකරුවන් නිරීක්ෂනය සදහා යළි අධිකරණයට ඉදිරිපත් කරන්නැයි මෙහිදී නියෝග කෙරුණා."}
{"title":"අන්තර්ජාලයේ එහා මෙහා වන අනතුරු ඇගවීම් ගැන වාසු පැහැදිලි කිරීමක් ඉල්ලයි","authors":["ලහිරු කපුගේ","ඩිල්ෂාන් මඩවල"],"date":{"year":"2019","month":"05","date":"08"},"views":"2713","content":"ප‍්‍රහාරයන් පිළිබද අනතුරු අගවමින් අන්තර්ජාලය ඔස්සේ වරින්වර පළවන ලිපි සහ නිවේදන පිළිබද පැහැදිලි කිරීමක් ලබාදෙන්නැයි පාර්ලිමේන්තු මන්ත‍්‍රී වාසුදේව නානායක්කාර ඉල්ලා සිටිනවා,,ඔහු මෙම ඉල්ලීම කළේ කොළඹ අද පැවැත්වූ මාධ්‍ය හමුවකදීයි"}
{"title":"නීතිය හා සාමය ගන්න ෆොන්සේකා විපක්ෂයේ සහය ඉල්ලයි","authors":["සමන්ත කුමාර","ඩිල්ෂාන් මඩවල"],"date":{"year":"2019","month":"05","date":"08"},"views":"4624","content":"නීතිය හා සාමය පිළිබද අමාත්‍යංශය ජනාධිපතිවරයාගෙන් ඉවත් කිරීම සදහා සහය ලබා දෙන්නැයි, පාර්ලිමේන්තු මන්ත‍්‍රී ෆීල්ඞ් මාර්ෂල් සරත් ෆොන්සේකා විපක්ෂයෙන් ඉල්ලීමක් කරනවා.,,මන්ත‍්‍රීවරයා මෙම ඉල්ලීම කළේ අද පාර්ලිමේන්තුව අමතමින්.,,,,මේ අතර ආරක්ෂාව පිළිබද අවදානමක් ඇතැයි තවදුරටත් අදහස් පළ වෙමින් තිබියදී පාසල් විවෘත කිරීමට ගත් තීරණය පිළිබදව ද  සරත් ෆොන්සේකා මහතා අදහස් පළ කලා."}
{"title":"IS කතා අතර උතුරේ සහ නැගෙනහිර ජන සංහාර සැමරුම් සතිය ප‍්‍රකාශයට පත් කෙරේ","authors":["දිනසේන රතුගමගේ"],"date":{"year":"2019","month":"05","date":"08"},"views":"2897","content":"අයි එස් ත‍්‍රස්තවාදය පිළිබද රටම කතා කරමින් සිටියදී උතුරේ සහ නැගෙනහිර නැවත වරක් ජන සංහාර සැමරුම් සතිය ප‍්‍රකාශයට පත්කර තිබෙනවා.,,හිටපු පළාත් සභා මන්ත‍්‍රී එම් කේ ශිවාජිලිංගම් පැවසුවේ යුද්ධයෙන් මිය ගිය පිරිස් සිහි කිරීම සදහා ලබන 12වනදා සිට 18 වනදා දක්වා මෙම සතිය ප‍්‍රකාශයට පත්කරන බවයි.,,ස්ථාන 14ක දී සැමරුම් සිදු කරන බවද උතුරු පළාත් සභාව විසුරුවා හැර ඇති නිසා යාපනය විශ්ව විද්‍යාලයේ සහ ස්වෙච්ඡා සංවිධානවල සහය ලබාගෙන සැමරුම් සිදු කරන බවද මෙහිදී ප‍්‍රකාශ කෙරුණා."}
{"title":"ඉස්ලාම් අන්තවාදය ගැන තොරතුරු දුන්නායැයි උලමාවරු කියන කතාව බොරු - ඇමති රුවන් විජයවර්ධන කියයි","authors":["හේමන්ත කහවලගේ","ඩිල්ෂාන් මඩවල"],"date":{"year":"2019","month":"05","date":"08"},"views":"3470","content":"අයි එස් සංවිධානයට අනුයුක්තව ශ‍්‍රී ලංකාවේ සිදුවන ඉස්ලාම් අන්තවාදී ක‍්‍රියාකාරකම් පිළිබද සියලූ තොරතුරු හා ලේඛන 2015 වසරේදී තමන් වෙත භාරදුන් බවට සමස්ත ලංකා ජමෙයිතුල් උලමා සංවිධානයේ සභාපතිවරයා කළ ප‍්‍රකාශයක් ආරක්ෂක රාජ්‍ය අමාත්‍ය රුවන් විජයවර්ධන ප‍්‍රතික්ෂේප කරනවා.,,රාජ්‍ය අමාත්‍යවරයා වෙනුවෙන් ඔහුගේ ලේකම්වරයා සමස්ත ලංකා ජමෙයිතුල් උලමා සංවිධානයේ සභාපතිවරයා වෙත යැවූ ලිපියක මේ බව සදහන්. 2015 වසරේදී සමස්ත ලංකා ජමෙයිතුල් උලමා සංවිධානයේ සභාපතිවරයා තමන් හමුවූ බව පිළිගන්නා බවද එහෙත් ඔහු පවසන පරිදි සියලූ තොරතුරු හෝ ලේඛන තමන් වෙත භාරදීමක් එහිදී සිදු නොවූ බවද රාජ්‍ය අමාත්‍යවරයා කියා සිටින බවයි එහි දැක්වෙන්නේ.,,ඒ අනුව අදාළ ප‍්‍රකාශය වහාම නිවැරදි කරන ලෙසත් එසේ නොවුනහොත් ඊට එරෙහිව නීතිමය පියවර ගැනීමට සිදුවන බවත් සමස්ත ලංකා ජමෙයිතුල් උලමා සංවිධානයේ සභාපතිවරයා වෙත මෙමගින් වැඩිදුරටත් දන්වා යවා තිබෙනවා."}
{"title":"පාස්කු දා ප්‍රහාරයෙන් පසු මුස්ලිම් නම් වෙනුවට සිංහල නම් - මහනුවර අවට සිදුවන වෙනසක් ගැන බුද්ධි අංශ අවධානය","authors":["ජේ ඒ එල් ජයසිංහ","ඩිල්ෂාන් මඩවල"],"date":{"year":"2019","month":"05","date":"08"},"views":"8113","content":"මහනුවර සහ අවට ප‍්‍රදේශවල මුස්ලිම් පුද්ගලයින් ඔවුන්ගේ නම් වෙනස් කර ගැනීම සදහා පෙළඹී සිටින බවට නෙත් නිවුස් වෙත තොරතුරු ලැබුණා.,,මුස්ලිම් නම් සහ වාසගම් වෙනුවට උඩරට පෙළපත් නාමයන් සහිත නම් ලබා ගැනීමට ඔවුන් කටයුතු කරමින් සිටින බවයි වැඩිදුරටත් වාර්තා වුණේ.,,පාස්කු ඉරිදා ප‍්‍රහාරයෙන් පසු මෙම තත්වය නිරීක්ෂණය වන බවටද නෙත් නිවුස් වෙත තොරතුරු ලැබුණා.,,මේ කෙරෙහි බුද්ධි අංශවල ද විශේෂ අවධානය යොමුව ඇති බවයි වාර්තා වුණේ."}
{"title":"පාසල් පැමිණීමට සිසුන් අධෛර්ය කරන විදුහල්පතිවරුන්ට හා ගුරුවරුන්ට එරෙහිව විනය පියවර","authors":["ඩිල්ෂාන් මඩවල"],"date":{"year":"2019","month":"05","date":"08"},"views":"2573","content":"දරු දැරියන් පාසල් පැමිණීම අධෛර්ය වන පරිදි කටයුතු කරන විදුහල්පතිවරුන් සහ ගුරුවරුන් සම්බන්ධයෙන් විනය පියවර ගැනීමට අධ්‍යාපන අමාත්‍යංශය තීරණය කර තිබෙනවා.,,නිවේදනයක් නිකුත් කරමින් එම අමාත්‍යංශය පවසන්නේ ඇතැම් විදුහල්පතිවරුන් සහ ගුරුවරුන් දරු දැරියන්ට පාසල් නොපැමිණෙන ලෙස බලපෑම් කරන බවට තොරතුරු ලැබී ඇති බවයි. ,,පාසල් කටයුතු අඩාල වන පරිදි ප‍්‍රකාශ සිදු කරන සෙසු පුද්ගලයින් හා කණ්ඩායම් සම්බන්ධයෙන් ද දැඩි පියවර ගැනීමට තීරණය කර තිබෙනවා. ඒ අනුව එවැනි පුද්ගලයින් සහ කණ්ඩායම් පිළිබද අපරාධ පරීක්ෂණ දෙපාර්තමේන්තුවට වාර්තා කරන බවයි අධ්‍යාපන අමාත්‍යංශය නිකුත් කළ නිවේදනයේ සදහන් වන්නේ.  ,,සියලූ පාසල්වල ආරක්ෂාව තහවුරු කර ඇතැයි ද පාසල් කටයුතු සාමාන්‍ය පරිදි සිදු කරන්නැයි විදුහල්පතිවරුන්ට උපදෙස් දී ඇතැයි ද මෙම`ගින් සිහිපත් කර තිබෙනවා. ,,2019 දෙවන අධ්‍යයන වාරය වෙනුවෙන් 06 සිට 13 දක්වා ශ්‍රේණි සදහා පාසල් විවෘත කෙරුණේ ඉකුත් සදුදායි. කෙසේවෙතත් සදුදා සහ ඊයේ මෙන්ම අද දිනයේ ද බොහෝ පාසල්වල දරු දැරියන් පැමිණ සිටියේ අඩු සංඛ්‍යාවක් බව නෙත් නිවුස් වාර්තාකරුවන් පැවසුවා. 01 සිට 05 දක්වා ශ්‍රේණි වෙනුවෙන් ලබන සදුදා පාසල් විවෘත කිරීමට නියමිතයි."}
{"title":"හිජාබය නිසා ගුරුවරියන් දස දෙනෙකුට ස්ථාන මාරු","authors":["ඩිල්ෂාන් මඩවල"],"date":{"year":"2019","month":"05","date":"08"},"views":"4404","content":"හිජාබය පැළද පැමිණීම නිසා පාසලට ඇතුළුවීමට අවසර හිමි නොවූ පුවක්පිටිය දෙමළ මහා විද්‍යාලයේ ගුරුවරියන් 10 දෙනෙකු වෙනත් පාසල් වෙත මාරු කිරීමට බස්නාහිර පළාත් ආණ්ඩුකාර ආසද් සාලි උපදෙස් ලබාදී තිබෙනවා.,,මෙම ගුරුවරියන් පාසල වෙත පැමිණි අවස්ථාවේ පාසලේ සංවර්ධන සමිතියේ සාමාජිකයින් ඔවුන්ට අවහිර කර ඇති අතර හිජාබය ඉවත් කර සාරියකින් පමණක් සැරසී පැමිණෙන ලෙසයි ඔවුන්ට දැනුම් දී ඇත්තේ.,,සිදු වූ මෙම අවහිරයෙන් පසු නැවත පුවක්පිටිය දෙමළ මහා විද්‍යාලයේම සේවය කිරීම අගතියට පත් ගුරුවරියන් ප‍්‍රතික්ෂේප කර තිබෙනවා.,,ඒ අනුවයි ඔවුන් වෙනත් පාසල් වෙත මාරු කිරීමට ආණ්ඩුකාරවරයා උපදෙස් දී ඇත්තේ."}
{"title":"තඹ කම්හලේ සේවකයන්ට ඇප දීම ගැන විමර්ශනයක්","authors":["ඩිල්ෂාන් මඩවල"],"date":{"year":"2019","month":"05","date":"08"},"views":"4295","content":"පාස්කු ඉරිදා ප‍්‍රහාරයට බෝම්බ නිපදවූ බව කියන තඹ කර්මාන්ත ශාලාවේ සිට අත්අඩංගුවට ගැණුනු සේවකයින් ඇප මත මුදා හැරීමට සිදු වූයේ පොලිස් නිලධාරීන්ගේ වරදකින්දැයි විමර්ශනයක් ආරම්භ කර තිබෙනවා.,,නිලධාරීන් විසින් යම් වරදක් සිදු කර ඇතැයි එහිදී තහවුරු වුවහොත් ඔවුන්ට එරෙහිව දැඩි පියවර ගන්නා බවයි පොලිස් මාධ්‍ය ප‍්‍රකාශක පොලිස් අධිකාරී රුවන් ගුණසේකර පවසන්නේ. ,,අදාළ තඹ කර්මාන්තශාලාවේ සිට සේවකයින් 09 දෙනෙකු අත්අඩංගුවට ගැණුනා.,,ඔවුන් ඇප මත මුදා හැරුණේ කොළඹ ප‍්‍රධාන මහේස්ත‍්‍රාත් අධිකරණය පෙරේදා ලබාදුන් නියෝගයක් අනුවයි.,,එම සැකකරුවන් රක්ෂිත බන්ධනාගාරගත කිරීමට පොලිසිය ප‍්‍රමාණවත් හේතු ඉදිරිපත් කර නොතිබුණු බව එහිදී ප‍්‍රකාශ කෙරුණා."}
{"title":"දඹුල්ලෙන් සහ කිලිනොච්චියෙන් හමු වූ ගිනිඅවි සහ ජීව උණ්ඩ ගැන පරීක්‍ෂණ","authors":["මාධව කුලසූරිය"],"date":{"year":"2019","month":"05","date":"08"},"views":"2157","content":"දඹුල්ල, උළුකැටවැව ප‍්‍රදේශයේ දඹුළු ඔයේ තිබී ජීව පතරොම් 6 ක් සහ ගුවන් යානා නාශක පතරොම් දෙකක් සොයාගැනීම සම්බන්ධයෙන් ගල්කිරියාගම පොලීසිය පරීක්‍ෂණ ආරම්භ කර තිබෙනවා.,,එහෙත් ඒවා ගෙනවිත් දැමුවේ කවුරුන් දැයි මෙතෙක් අනාවරණ වී නැහැ.,,මේ අතර කිලිනොච්චිය, පුනරීන් ප‍්‍රදේශයේදී විවිධ වර්ගයේ ගිනිඅවි සහ පුපුරණ ද්‍රව්‍ය සමග සැකකරුවෙකු අත්අඩංගුවට ගැනීම සම්බන්ධයෙන්ද පරීක්‍ෂණයක් කි‍්‍රයාත්මකයි.,,නිවසක් තුළ තිබී මෙම ගිනිඅවි සහ පුපුරණ ද්‍රව්‍ය සොයාගත්තේ යුද හමුදාව සහ පොලීසිය එක්ව කළ සෝදිසි මෙහෙයුමකදීයි."}
{"title":"බංග්ලාදේශ කණ්ඩායමේ ශී‍්‍ර ලංකා සංචාරයත් වැට උඩ","authors":["තරංග රුක්ෂාන් ජයසේකර"],"date":{"year":"2019","month":"05","date":"08"},"views":"3397","content":"පාස්කු ඉරිදා ත‍්‍රස්ත ප‍්‍රහාරය හේතුවෙන් බංග්ලාදේශ ජාතික කි‍්‍රකට් කණ්ඩායමේ ශී‍්‍ර ලංකා සංචාරය අවිනිශ්චිත තත්ත්වයකට පත්ව තිබෙනවා.,,බංග්ලාදේශ කි‍්‍රකට් පාලක මණ්ඩලයේ ප‍්‍රධාන විධායක නිලධාරී නිශාමුදීන් චෞද්‍රි පවසන්නේ ශී‍්‍ර ලංකාවේ ආරක්‍ෂක තත්ත්වය මීට හේතු වී ඇති බවයි. ,,ලෝක කුසලාන කි‍්‍රකට් තරගාවලියෙන් පසුව එක්දින තරග 3 ක් සදහා බංග්ලාදේශ කණ්ඩායම ශී‍්‍ර ලංකාවට පැමිණීමටයි නියමිතව සිටියේ. ජූලි 25, 27 සහ 29 යන දිනවල තරග සැලසුම් කර තිබුණා.,,බංග්ලාදේශ කි‍්‍රකට් පාලක මණ්ඩලයේ ප‍්‍රධාන විධායක නිලධාරිවරයා ප‍්‍රකාශ කර ඇත්තේ මෙම තරග පවත්වනවාද නැද්ද යන්න සම්බන්ධයෙන් තීරණයක් ගනු ලබන්නේ ශී‍්‍ර ලංකාවේ ආරක්‍ෂක තත්ත්වය සැලකිල්ලට ගැනීමෙන් පසුව බවයි.,,ඒ සම්බන්ධයෙන් සිය රටේ විදේශ කටයුතු අමාත්‍යාංශය, ශී‍්‍ර ලංකාවේ බංග්ලාදේශ මහකොමසාරිස් කාර්යාලය සහ ශී‍්‍ර ලංකා කි‍්‍රකට් ආයතනය සමගද ඒ පිළිබද සාකච්ඡුා කරන බවයි ඔහු පවසන්නේ. ,,පාස්කු ඉරිදා ත‍්‍රස්ත ප‍්‍රහාරය හේතුවෙන් පකිස්තාන වයස අවුරුදු 19 න් පහළ කණ්ඩායමේ ශී‍්‍ර ලංකා සංචාරයේ තරගද අවලංගු කෙරුණා. ඉකුත්දා නවසීලන්තයේ ක‍්‍රයිස්චර්ච් නුවරට ත‍්‍රස්ත ප‍්‍රහාරයක් එල්ල වූ අවස්ථාවේ බංග්ලාදේශ කි‍්‍රකට් කණ්ඩායම එම තරගාවලිය අතහැර දමා යළි සිය රටට පැමිණියා."}
{"title":"අම්බලන්තොට නගරයේ කඩ සාප්පු වසා දැමේ (PHOTOS)","authors":["සනත් ගමගේ"],"date":{"year":"2019","month":"05","date":"08"},"views":"24264","content":"අම්බලන්තොට නගරයේ කඩ සාප්පු වසා දමා මේ වන විට කලු කොඩි ඔසවා විරෝධතා ව්‍යාපාරයක් ක්‍රියාත්මක වෙන බව වාර්තා වෙනවා.,,පාකිස්ථානයෙන් මෙරටට සරණාගතයින් ලෙස පැමිණ සිටින පාකිස්ථාන ජාතිකයින් පිරිසක් අම්බලන්තොට රුහුණු රිදියගම  රජයේ පුනරුත්ථාපන නිවර්ථන  රැඳවුම් කඳවුරට යොමු කිරීමට විරෝධය පළ කරමින් මෙම ක්‍රියාමාර්ග ගෙන ඇති බවයි nethnews.lk වාර්තාකරු සඳහන් කළේ.,,මෙතෙක් සාමකාමීව ජීවත් වූ මෙම ප්‍රදේශයේ ජනතාවට මෙම පාකිස්ථාන ඡාතිකයින් ඉරිදියේදී තර්ජනයක් විය හැකි බැවින් ඊට විරෝධය දක්වන බවයි අම්බලන්තොට නගරයේ ජනතාව පවසන්නේ."}
{"title":"මාතලේ සිද්ධියෙන් පසු 05ක් අත්අඩංගුවට","authors":["තරංග රුක්ෂාන්","දිල්ෂාන් තුෂාර"],"date":{"year":"2019","month":"05","date":"08"},"views":"9020","content":"මාතලේ, වරකාමුර ප‍්‍රදේශයේදී ජාතික තව්හිද් ජමාත් සංවිධානයට සම්බන්ධ බවට සැකපිට පුද්ගලයින් 5 දෙනෙකු අත්අඩංගුවට ගෙන තිබෙනවා.,,පොලිස් මාධ්‍ය ප‍්‍රකාශක කාර්යාලය පැවසුවේ ඊයේ (07) රාති‍්‍රයේ දෙපිරිසක් අතර ඇති වූ නොසන්සුන්තාවකින් පසු මෙම පිරිස අත්අඩංගුවට ගෙන ඇති බවයි.,,කිසියම් ප‍්‍රචාරක පුවරුවක් සම්බන්ධයෙන් ඇති වූ කතාබහක් දුරදිග යාම ඊට හේතුවී තිබෙනවා. මේ වනවිට ගැටළුව සමථයකට පත්ව ඇති බවද පොලිස් මාධ්‍ය ප‍්‍රකාශක කාර්යාලය සඳහන් කළා."}
{"title":"බලධාරීන් මෙතෙක් පියවරක් නොගත් තවත් බුද්ධි අංශ වාර්තාවක් ","authors":["හේමන්ත කහවලගේ"],"date":{"year":"2019","month":"05","date":"08"},"views":"15969","content":"දේශපාලන අධිකාරිය විසින් නිසි සැලකිල්ලක් නොදැක්වූ ජාතික ආරක්‍ෂාව සම්බන්ධයෙන් වූ තවත් බුද්ධි අංශ වාර්තාවක් සම්බන්ධයෙන් නෙත් නිවුස් වෙත තොරතුරු අනාවරණ වුණා.,,බුද්ධි අංශ අදාළ වාර්තාවෙන් තොරතුරු අනාවරණය කර ඇත්තේ අන්තවාදී කි‍්‍රයාවලට සම්බන්ධ සහ ඒවාට ආධාර අනුබල දුන් බවට සැක කෙරෙන රාජ්‍ය සහ පෞද්ගලික ආයතනවල ඉහළ පෙලේ තනතුරු දරන පුද්ගලයින් සම්බන්ධයෙන්.,,එක් එක් පුද්ගලයින් සිදුකරන නීති වීරෝධී කටයුතු සම්බන්ධයෙන් ද බුද්ධි අංශ අදාළ වාර්තාවෙන් තොරතුරු දන්වා ඇති බවයි වාර්තා වන්නේ. ,,රාජ්‍ය ආයතනවල තනතුරු දරන්නන්ගේ මෙම නීති වීරෝධි කි‍්‍රයා සම්බන්ධයෙන් අදාළ අමාත්‍යංශයේ නිසි බලධාරියාට බුද්ධි අංශ මීට පෙර තොරුතුරු ලබා දී තිබෙනවා. පෞද්ගලික ආයතනවල එවැනි පුද්ගලයින් සම්බන්ධයෙන් තොරුතුරු ලබා දී ඇත්තේ ඒවායේ හිමිකරුවන්ටයි. අදාල පෞද්ගලික ආයතන අතරට මූල්‍ය ක්ෂේත‍්‍රයට සම්බන්ධ ආයතන ද අයත්. ,,ඇතැම් නිලධාරීන් පත්කර තිබී ඇත්තේද  අන්තවාදීන්ගේ කි‍්‍රයා සම්බන්ධයෙන් සොයා බැලීම සඳහායි. ඔවුන් දීර්ඝ කාලයක් අදාළ තනතුරුවල රැඳී සිට තිබෙනවා. ඒ හරහා ඇතැම් අන්තවාදී කොටස් එවැනි නිලධාරීන් සමග සබඳතා ගොඩනගා ගෙන ඇති බවද අදාළ වාර්තාවෙන් හෙළිකර ඇති බවයි පැවසෙන්නේ. ,,අන්තවාදයට සහය ලබාදෙන එවැනි පුද්ගලයින් අදාල තනතුරුවලින් ඉවත් කරන ලෙසට බුද්ධි අංශ යෝජනා කර ඇති බවද සඳහන්. කෙසේ වෙතත් එලෙස බුද්ධි අංශ ලබාදුන් තොරතුරු සම්බන්ධයෙන් නිසි බලධාරීන් කිසිදු පියවරක් ගෙන නොමැති බවයි නෙත් නිවුස් වෙත වාර්තා වුණේ.,,මෙම සැකකටයුතු සහ නීති වීරෝධී කි‍්‍රයාවල නිරත වූ නිලධාරීන් දේශපාලන අධිකාරිය විසින් ආරක්ෂා කර ඇති බවටද වැඩිදුරටත් අනාවරණ වුණා."}
{"title":"යාපනය විශ්ව විද්‍යාලයේ නිසි බලධාරියා ලෙස මහාචාර්ය කන්දසාමි පත් කරයි","authors":["මාධව කුලසූරිය"],"date":{"year":"2019","month":"05","date":"08"},"views":"2286","content":"යාපනය විශ්ව විද්‍යාලයේ නිසි බලධාරියා ලෙස මහාචාර්ය කන්දසාමි කදිර්ගාමනාදන් ඊයේ (07) පත් කොට ඇති බව විශ්ව විද්‍යාල පාලක සභාව පවසනවා.,,විශ්ව විද්‍යාලයේ උප කුලපති රත්නම් විග්නේශ්වරන් ඉවත් කිරීමෙන් අනතුරුව මහාචාර්ය කන්දසාමි කදිර්ගාමනාදන් මෙලෙස පත් කොට ඇති බවයි වාර්තා වුණේ.,,විශ්ව විද්‍යාලයට  උප කුලපතිවරයෙකු පත් කරනතෙක් මහාචාර්ය කන්දසාමි කදිර්ගාමනාදන් විශ්ව විද්‍යාලයේ නිසි බලධරයා ලෙස පත් කොට තිබෙනවා.,,ඔහු භෞතික විද්‍යාව පිළිබඳ සම්මානනීය මහාචාර්යවරයෙකු වන අතර, භෞතික විද්‍යාව පිළිබඳ පරීක්ෂණ රැසක් වෙනුවෙන් දායකත්වය සපයා ඇති අයෙක්."}
{"title":"අයි එස් සංවිධානයට පක්ෂ තොරතුරු බෙදාහැරී මන්ත්‍රී දින 90 ක් රඳවා ගැනීමට අධිකරණයෙන් අවසර","authors":["අධිකරණ වාර්තාකරු "],"date":{"year":"2019","month":"05","date":"07"},"views":"3765","content":"අයි.එස් ත්‍රස්තවාදී සංවිධානයට පක්ෂපාතීත්වය දක්වන තොරතුරු බෙදාහැරීමේ චෝදනාවට සැකපිට අත්අඩංගුවට ගත් ශ්‍රී ජයවර්ධනපුර මහනගර සභාවේ මන්ත්‍රී හාජා මොහිදීන් අල් උස්මාන් සහ ඔහුගේ සහෝදරයා ඇතුළු සිව්දෙනෙකු දින 90 ක කාලයක් රැඳවුම් නියෝග මත රඳවා තබාගෙන ප්‍රශ්න කිරීමට කොළඹ ප්‍රධාන මහේස්ත්‍රාත් අධිකරණය වැලිකඩ පොලිසියට අද (07) අවසර ලබා දුන්නා.,,ඒ, වැලිකඩ පොලිසිය සිදු කළ ඉල්ලීමට අනුවයි. ඒ අනුව සැකකරුවන් ත්‍රස්තවාදය වැළැක්වීමේ පනතේ ප්‍රතිපාදන අනුව රඳවා තබාගෙන ප්‍රශ්න කිරීමට පොලිසියට අවසර හිමි වුණා."}
{"title":"සංචාරක හෝටල් සදහා 10%ක වැට් බදු සහනයක් ","authors":["ලහිරු කපුගේ "," මහේෂ් චතුරංග "],"date":{"year":"2019","month":"05","date":"07"},"views":"2150","content":"සංචාරක හෝටල් සඳහා පනවා තිබූ සියයට 15 ක වැට් බද්ධ සියයට 5 ක් දක්වා අඩු කිරීමට තීරණය කර තිබෙනවා. එය අප්‍රේල් පළමු වනදා සිට 2020 වසරේ මාර්තු 31 දක්වා බල පැවැත්වෙනු ඇති. මුදල් රාජ්‍ය අමාත්‍ය එරාන් වික්‍රමරත්න අද පැවැති මාධ්‍ය හමුවකදී පැවසුවේ සංචාරක ක්ෂේත්‍රය නගා සිටු වීමට සහන රැසක් ලබාදෙන බවයි.,,,,මෙම මාධ්‍ය හමුවට සංචාරක සංවර්ධන අමාත්‍ය ජෝන් අමරතුංග ද එක්ව සිටියා. ,,,,අද සිට බල පැවැත්වෙන පරිදි සංචාරක හෝටල්වල ආරක්ෂාව තහවුරු කිරීම සඳහා මිලදී ගන්නා ආරක්ෂක උපකරණ වල බදු ද සම්පූර්ණයෙන්ම ඉවත්කරන බවයි මෙහිදි වැඩිදුරටත් ප්‍රකාශ කෙරුණේ."}
{"title":"රට තුල එක් නීතියක් ක්‍රියාත්මක කල යුතුයි - මන්ත්‍රි දයාසිරි ජයසේකර ","authors":["මහේෂ් චතුරංග "],"date":{"year":"2019","month":"05","date":"07"},"views":"2366","content":"පාස්කු ඉරිදා ත්‍රස්ත ප්‍රහාරය සහ ඉන්පසු රටේ තත්වය සම්බන්ධයෙන් අද පැවැති මාධ්‍ය සාකච්ඡා කිහිපයකදී අදහස් පළවුණා. ශ්‍රී ලංකා නිදහස් පක්ෂයේ මහලේකම් පාර්ලිමේන්තු මන්ත්‍රී දයාසිරි ජයසේකර පැවසුවේ ජාතියක් ලෙස රටටම එක් නීතියක් ක්‍රියාත්මක කළයුතු බවයි. ,,,,පාසල් ආරම්භ කිරීම සම්බන්ධයෙන් ද ශ්‍රී ලංකා පොදුජන පෙරමුණ අද (07) කැඳවූ මාධ්‍ය හමුවකදී පාර්ලිමේන්තු මන්ත්‍රීවරුන් වන අනුර ප්‍රියදර්ශන යාපා සහ ලක්ෂ්මන් යාපා අබේවර්ධන. ,,හදිස්සියේ ඇයි පාසලකට ළමයෙක් එවන්නේ නැත්තේ ඇයි? ආණ්ඩුව ගැන ජනතාවගේ විශ්වාසයක් නැහැ. අධ්‍යාපන ඇමතිවරයා කියනවා ළමුන්ට රක්ෂණයක් තියෙනවා කියලා. මේ ආණ්ඩුව මියැදිලා තිබෙන්නේ යැයි පාසල් ආරම්භ කිරීම සම්බන්ධයෙන් ද ශ්‍රී ලංකා පොදුජන පෙරමුණ අද (07) කැඳවූ මාධ්‍ය හමුවකදී පාර්ලිමේන්තු මන්ත්‍රීවරුන් වන අනුර ප්‍රියදර්ශන යාපා සහ ලක්ෂ්මන් යාපා අබේවර්ධන මෙහිදී අදහස් දක්වමින්  ප්‍රකාශ කර සිටියා.,,,,කෙසේ වෙතත් අමාත්‍ය රවී කරුණානායක ප්‍රකාශ කළේ පාසල් සඳහා අවශ්‍ය ආරක්ෂාව ලබා දී ඇති බවයි. ,,,,නෙත් නිවුස් වාර්තාකරුවන් ප්‍රකාශ කළේ ඊයේ (06) දිනයට සාපේක්ෂව අද දිනයේ පාසල් වලට දරුවන් පැමිණිමේ වැඩි ප්‍රවණතාවක් තිබූ බවයි."}
{"title":"ජෑමර් 08ක් සමග සැකකරුවෙක් මීගමුවේදී අත්ඩංගුවට ","authors":["මහේෂ් චතුරංග "],"date":{"year":"2019","month":"05","date":"07"},"views":"2495","content":"මීගමුවේ අද සිදුකළ විශේෂ සෝදිසි මොහෙයුමකදී සන්නිවේදන ජාල වලට අවහිර කරන උපකරණ 8 ක් සමග සැකකරුවෙකු අත්අඩංගුවට ගෙන තිබෙනවා. එමෙන්ම දෙමටගොඩ ප්‍රදේශයේ ආයතන සංකීර්ණයක් ද අද පරීක්ෂාවට ලක්කළ බවයි පොලිස් මාධ්‍ය ප්‍රකාශක පොලිස් අධිකාරි රුවන් ගුණසේකර පැවසුවේ. ,,,,පාස්කු ඉරිදා ත්‍රස්ත ප්‍රහාරයෙන් පසු රටේ තත්වය බොහෝ දුරට යාථාතත්වයට පත්ව ඇතැයි මෙහිදි ප්‍රකාශ කෙරුණා. ,,,,මේ අතර ත්‍රස්ත ක්‍රියා සඳහා යොදාගත් වාලච්චේන රිදීතැන්න ප්‍රදේශයේ අක්කර 25 ක භූමිය සම්බන්ධයෙන් ද තවදුරටත් විමර්ශන ක්‍රියාත්මක බවයි පොලිස් මාධ්‍ය ප්‍රකාශකවරයා මෙහිදී වැඩිදුරටත් ප්‍රකාශ කළේ."}
{"title":"ප්‍රබල ත්‍රස්තවාදීන් 12ක් අත්අඩංගුවට ගන්න හැකියාව ලැබී තිබෙනවා - ජනාධිපති ","authors":["සමන්ත කුමාර "," දිනුක් හේවාවිතාරණ "],"date":{"year":"2019","month":"05","date":"07"},"views":"3278","content":"ආරක්ෂක අංශ විසින් රට තුල සාමය ආරක්ෂාව ඇති කිරීමට කටයුතු කර ඇති බවත් ජනතාවට බියෙන් සැකයෙන් තොරව ජීවත්වීමට අවශ්‍ය වටපිටාවක් සාදා ඇති බව ජනාධිපතිවරයා පාර්ලිමේන්තුව හමුවේ ප්‍රකාශ කර සිටිනවා. මේ වන විට මෙම ත්‍රස්ත ව්‍යාපාරයට සම්බන්ධ පුද්ගලයින් 56 දෙනෙක් අත්අඩංගුවට ගෙන සිටින බවත් ඉන් 12 දෙනෙක් ප්‍රබල ත්‍රස්තවාදීන් බව ජනාධිපතිවරයා සදහන් කර සිටියා. ආරක්ෂක අංශ විසින් සිදුකරනු ලබන සෝදිසි මෙහෙයුම් වලදී සොයා ගත් භාණ්ඩ අතර ඩෙටනේටර් 103ක්, ජෙලට්නයිට් කුරූ 236ක්, බෝම්බ සැදීමට ගන්නා ක්‍රිස්ටල් පවුඩර් කිලෝග්‍රෑම් 250ක් ද අයත් බව කියා සිටියා.,,මෙහිදී වැඩිදුරටත් ජනාධිපතිවරයා මෙසේ ප්‍රකාශ කර සිටියා,,,\" මෙම ත්‍රස්ත ව්‍යාපරයට සම්බන්ධ පුද්ගලයින් භාවිත කල ආරක්‍ෂිත නිවාස 13ක් සහ බැංකු ගිණුම් 41ක් හමුවී ඇති බවත් ඒ සියල්ල රාජසන්තක කිරීමට කටයුතු කර ඇති බව ජනාධිපතිවරයා සදහන් කළා.,,මෙම ත්‍රස්ත ව්‍යාපාරයට සුළුවෙන් හෝ උපකාර කල අයට රුපියල් මිලියන දෙක බැගින් මුදල් ලබාදී ඇති බවට බුද්ධි අංශ කරුණු අනාවරණය කර ගෙන ඇති අතර එසේ ලබාදී තිබු රුපියල් මිලියන 18ක් සොයා ගෙන තිබෙනවා. ත්‍රස්ත ව්‍යාපාරයට සම්බන්ධ වාහන 15ක් සහ යතුරු පැදි 4ක් අත්අඩංගුවට ගෙන තිබෙනවා. මේ අත්අඩංගුවට ගැනීමේදී සිදුකරනු ලබන විමර්ශන සාර්ථක ස්ථානයක තිබෙන බවයි.,,අමෙරිකාවට එල්ලවූ 9/11 ප්‍රහාරයේදී මිය ගිය පුද්ගලයින් සංඛ්‍යාව ගැන මෙතෙක් නිවැරදී දත්ත ලබාදීමට අමෙරිකාවට හැකියාව ලැබී නැහැ. ඊට අමතරව අමෙරිකාවේ ආරක්ෂක මුලස්ථානය වන පෙන්ටගනයට පවා ප්‍රහාර එල්ල කලා. ,,මෙම ත්‍රස්ත ව්‍යාපාරය අමෙරිකාව ඇතුළු රටවල් ගණනාවකට පහර දුන්නා. නමුත් එම ප්‍රහාරයෙන් පසුව එම ත්‍රස්ත සංවිධානයේ පුහුණු කදවුරු සොයා ගෙන ගොස් ප්‍රහාර එල්ල කිරීමට ඒ රටවල් කටයුතු කළා. එහිදී විශේෂ සුවිශේෂි කාර්ය භාරයක් සිදුකලේ රුසියාවේ ජනාධිපතිවරයායි.,,වත්මන් තත්ත්වය පිලිබදව සැලකීමේදී ගොඩක් අයට අද අමතක වෙලා තියෙනවා අපේ රට දශක තුනක් බෝම්බ සමග ජිවත් වුනේ කියලා. මේ රටේ 6 වන විධායක ජනාධිපතිවරයා මමයි, නමුත් මට පෙර සිටි ජනාධිපතිවරුන් 5 දෙනාගේ කාලයේදී බෝම්බ පිපිරීම් සිදුවුවා. නමුත් අද අප්‍රේල් 21 වෙනිදා සිදුවූ බෝම්බ පිපිරිම මේ රටේ සිදුවූ පළමු බෝම්බය ලෙස සලකා ඇතැම් අය විවිධ ප්‍රකාශ සිදුකරනවා.,,අපේ රටේ එල්ලවූ ප්‍රහාරයෙන් පසුව වසර 4ක කාලයක් සැගවී සිටිය මෙම ත්‍රස්ත සංවිධානයක නායකයෙක් එකවර එලියට පැමිණියා. ඔහු පිළිගත්තා මේ ප්‍රහාරයේ වගකීම තම සංවිධානය භාර ගන්නවා කියලා. අද මේ ජාත්‍යන්තර ත්‍රස්ත සංවිධානයේ නායකයාගේ එලියට පැමිණීම හරහා ලොව බලවත් නායකයින් පවා තැති ගැන්මකට ලක්ව සිටින බව පෙනී යනවා. අද අපේ රටට පැමිණ සිටින ත්‍රස්ත විමර්ශන විශේෂඥයින් පවා මේ ත්‍රස්ත සංවිධානයේ නායකයින්ගේ එලියට පැමිණීම ගැන විමතියෙන් සිටින බව තමන්ට පෙනී යන බව ජනාධිපතිවරයා කියා සිටියා.,,මෙම ත්‍රස්ත සංවිධානයේ ප්‍රධාන ඉලක්කය වී ඇත්තේ කතෝලික ආගමත්, අමෙරිකානු පුරවැසියන් සහ සුදු ජාතිකයින්ට එරෙහිව ඔවුන් ඉලක්ක කර ගන්නා බවයි. ,,රටේ ඇතිවී තිබෙන හමුවේ මාධ්‍ය වෙත පුළුල් වගකීමක් ඇති බවත් ඇතැම් මාධ්‍යවල හැසිරීම ගැන තමන් පුදුමයට පත්වන බව ඔහු කියා සිටියා. සමාජ වෙබ් අඩවි වලට එරෙහිව කටයුතු කිරීමේදී මාධ්‍ය නිදහස සම්බන්ධයෙන් කතා කරනවා. ,,බුද්ධි අංශ වාර්තා පරිදි ඔවුන් සදහන් කරන්නේ මේ රටේ මෙම ත්‍රස්ත සංවිධානය සමග සම්බන්ධව ඇත්තේ 150 දෙනෙක් පමණක් බවයි. මෙම 150 දෙනා නිසා සමස්ත මුස්ලිම් ජනතාවම ත්‍රස්තවාදය ගොඩට ඇද දමනවාද කියා සිතාබැලිය යුතුයි. මිට පෙර අපි දමිල වැසියන් කෙරෙහි අවිශ්වාසය කිරීම නිසා විශාල ගැටළු වලට මුහුණ දෙන්න සිදුවුනා.,,පාර්ලිමේන්තුවේ සියළු මන්ත්‍රිවරුන්ගෙන් ඉල්ලා සිටිනවා සිංහල,දමිල සහ මුස්ලිම් ජනතාව අතර එකමුතුකමක් ඇති කරන්න කටයුතු කල යුතුයි. එමෙන්ම සිංහල ජනතාව මුස්ලිම් ජනතාවට එරෙහිව සිටින්න එපා. ඔවුන් බියට පත් වුවොත් මෙම අන්තවාදී සංවිධාන සමග එක්වෙන්න හදාවි. අපි ඒ තත්ත්වය නැති කරන්න ඕනේ.,,මේ වෙන කොට රටේ ආරක්ෂක අංශ වෙත සම්පුර්ණ බලතල ලබාදී තිබෙනවා ඔවුන්ගේ මෙහෙයුම් සිදුකරන්න. දැනට ඔවුන්ගේ ජාලයෙන් 99%ක් අත්අඩංගුවේ සිටින්නේ, ඉදිරි දින 2-3 තුලදී මේ ඉතිරි අයත් අත්ඩංගුවට ගන්න හැකිවෙනු ඇති බව \" ජනාධිපතිවරයා ප්‍රකාශ කර සිටියේ."}
{"title":"පාස්කු ප්‍රහාරය සිදුකළ මුස්ලිම් අන්තවාදීන් පමණක් නොවේ ජනාධිපති සහ අගමැති මෙයට වගකිව යුතුයි - මන්ත්‍රි අනුර කුමාර ","authors":["සමන්ත කුමාර "," දිනුක් හේවාවිතාරණ "],"date":{"year":"2019","month":"05","date":"07"},"views":"2986","content":"පවතින තත්ත්වය දෙස බැලීමේදී තවමත් ආණ්ඩුව නිවැරදි ක්‍රියාමාර්ග වලට ප්‍රවිෂ්ඨවී නොමැති බවත් අගමැතිවරයා රටේ ආරක්ෂාව තහවුරුවී ඇති බවට ප්‍රකාශ කලත් එය එසේ සිදුවී නොමැති බව පාර්ලිමේන්තු මන්ත්‍රි අනුර කුමාර දිසානායක ප්‍රකාශ කර සිටිනවා. ,,මෙහිදී වැඩිදුරටත් අදහස් දැක්වූ මන්ත්‍රිවරයා මෙසේ කියා සිටියා,,,\" අද රටේ කඩවල් ඇරලා තිබ්බට මිනිස්සු යන්නේ කඩේට යන්නේ නැහැ. පාසල් ඇරලා තියෙනවා ළමුන් පාසල් යන්නේ නැහැ. ඒකෙන්ම අපිට හිතෙනවා මේ රටේ ආරක්ෂාව සම්බන්ධයෙන් අගමැතිවරයා ඔහුගේ සිතේම හදා ගත්ත හිතළුවක් බවයි. සභානායක අමාත්‍ය ලක්ෂ්මන් කිරිඇල්ල කියනවා තමන්ගේ අමාත්‍යාංශයට ගිහිල්ලා වැඩ කරන්න එපා ආරක්ෂකයින් දැනුම් දුන්නා කියලා. නමුත් රටේ ජනතාවට එහෙම උපදෙස් දෙන්න කවුද ඉන්නේ?,,අමාත්‍ය අකීල විරාජ් කාරියවසම් කියනවා මළමිනී මතින් දේශපාලනය කරන්න එපා කියලා. නමුත් මෙය ඝාතනයක්. මෙය ගංවතුරක්, සුළි සුලගක් නිසා සිදුවුන ජිවිත හානියක් නම් අපි සියල්ලටම වලක්වා ගන්න බැරි බව අප සියළු දෙනාම දන්නා කරුණක්. නමුත් මෙම ඝාතනය වලක්වා ගන්න හැකිව තිබුනත් එය සිදුකර නැති බව හොදින් පෙනී යනවා.,,රටේ සිදුවූ මෙම ඝාතනය සම්බන්ධ වගකිවයුතු කොට්ඨාශ දෙකක් සිටිනවා. එයින් පළමු කොට්ඨාශය මෙම ඝාතනය සිදුකළ පුද්ගලයින් මෙන්ම එය වලක්වා ගැනීමට කටයුතු නොකල ජනාධිපතිවරයා සහ අගමැතිවරයාද සිටින බවයි. මෙය වලක්වා ගැනීමට නොහැකි වුයේ දේශපාලනය බව ඔහු කියා සිටියා.,,මේ ආණ්ඩුව ආරම්භවී ටික කාලයක් යනවිට දෙපාර්ශවය අතර ගැටුමක් පැන නැගුනා. අගමැතිවරයා මනෝ රාජ්‍යයක සිටියා තමන්ට ජනාධිපති පුටුවේ වාඩිවෙන්න හැකිවන්නේ කවද්ද කියලා. ජනාධිපති මෛත්‍රිපාල සිරිසේන තමන් එම ධුරයට පත්වුයේ කෙසේද යන්න කියන අමතක කරලා ආපහු පුටුවේ වාඩිවෙන්නේ කොහොමද කියා මනෝ රාජ්‍යයක හිටියා. එකේ හොදම හරිය තමයි පසුගිය ඔක්තෝම්බර් මස 26 වෙනිදා පුපුරුවා ගියේ. ඒ හරහා රටේ ජනතාවගේ ආරක්ෂාව අනතුරේ හෙළුවා.,,ලැබී තිබු බුද්ධි අංශ ගැන සැලකිල්ලක් දැක්වුයේ නැහැ. මෙය අත්නොහළ වැරැද්දක් බවත් ඒ සදහා ජනාධිපතිවරයා සහ අගමැතිවරයා වගකිවයුතු බව  මන්ත්‍රීවරයා ප්‍රකාශ කර සිටියා.,,මුස්ලිම් අමාත්‍යවරුන් තමන්ගේ ජනතාව හරහා දේශපාලනය කර බලයට පැමිණියත් ඔවුන් අවසානයේදී ඒ මතින් ව්‍යාපාරයක් සිදුකළ බවට අනුර කුමාර දිසානායක මන්ත්‍රීවරය චෝදනා කර සිටියා. තමන්ගේ ජන්ද මල්ල තුල මුස්ලිම් ජනතාව තබා ගත්තා හැර ඔවුන්ට රටේ අනෙක් ජන කොට්ඨාශ සමග සහෝදරත්වයෙන් ජිවත්විය යුතු ආකාරය ඔවුන් කිසි කලක කියා නොදුන් බවත් අන්තවාදය පැතිරවීමට ඔවුන් කටයුතු කල බව සදහන් කළා.,,මුස්ලිම් අන්තවාදය කැඳවා ගත්තේ අමාත්‍ය රාවුෆ් හකීම්, රිෂාඩ් බදුර්දින්. බවත් අවසානයේදී ඔවුන් කැඳවා ගත් භුතයා ඔවුන්ටම පාලනය කර ගත නොහැකි තැනකට පත්ව ඇති බවත් එය විනාශ කල හැක්කේ එය ඇති කල අයම සිදුකළ යුතු බවයි.,,එමෙන්ම මේ දිනවල මුස්ලිම් මන්ත්‍රිවරුන් පාර්ලිමෙන්තුවරුන් නෙරපා හැරීමට කටයුතු කල යුතු බවට ඇතැම් මතවාදයන් පැතිරී යන බවත් එය සිදුනොකල යුතු බව මන්ත්‍රිවරයා කියා සිටියා. මිට වසර ගණනාවකට දමිල දේශපාලකයින් පාර්ලිමේන්තුවෙන් නෙරපා හැරීම නිසා එල්ටිටිඊ සංවිධානය උතුරේ ජනතාවගේ නියෝජිතයින් ලෙස පෙනී සිටිය බවත්, අතීතයේදී සිදුකළ එම ක්‍රියාව නිසා දශක තුනක යුද්ධයකට රට තල්ලුවී ගිය බවයි. ,,දැනට ගොඩනැගී ඇති ඉස්ලාම් අන්තවාදී ජාතිවාදී කඳවුරට එරෙහිව තවත් ජාතිවාදී ආගමික අන්තවාදී දේශපාලන ක්‍රියාවක් හරහා ජය ගත නොහැකි බවත් එයට සුදුසුම දේශපාලන ක්‍රමවේදය සියලු ජනතාව ඒකරාශී කොටය ජාතික සමගිය වෙනුවෙන් නැගී සිටින දේශපාලන මතවාදයක් බවත් ඒ වෙනුවෙන් ජාතික විමුක්ති පෙරමුණ පෙනී සිටින බවද සදහන් කර සිටියා.,,මෙම ප්‍රහාරයෙන් පස්සේ වුවත් ආණ්ඩුව මේ දක්වා නිවැරදි ක්‍රියා මාර්ගයකට එළැඹි නොමැති බවත් රටේ ජනාධිපතිවරයා සහ අගමැතිවරයා තමුන් අතර තිබෙන මතභේදයන් දුරුකරලා රට වෙනුවෙන් එක් තැනකට පැමිණිය යුතු බව\" අනුර කුමාර දිසානායක මන්ත්‍රිවරයා සදහන් කර සිටියා."}
{"title":"නැගෙනහිර ශරියා විශ්ව විද්‍යාලය ගැන පාර්ලිමේන්තුවට යෝජනාවක්","authors":["හේමන්ත කහවලගේ"],"date":{"year":"2019","month":"05","date":"07"},"views":"3755","content":"නැගෙනහිර ශරියා විශ්ව විද්‍යාලය සම්බන්ධයෙන් පාර්ලිමේන්තුවට අද යෝජනාවක් ඉදිරිපත් කෙරුණා. පෞද්ගලික මන්ත්‍රී යෝජනාවක් ලෙස එය ඉදිරිපත් කලේ පාර්ලිමේන්තු මන්ත්‍රී දොස්තර කවින්ද ජයවර්ධනයි. එමගින් ඔහු දක්වා ඇත්තේ නැගෙහිර පළාතේ ස්ථාපිත කර තිබෙන හා විවෘත කිරීමට නියමිත ශරියා විශ්ව විද්‍යාලය රජයට පවරා ගැනීමට කටයුතු කළයුතු බවටයි.,,ලෝකයේ සහ රටේ උද්ගත වී ඇති වර්ගවාදී, ආගම්වාදී හා ත්‍රස්තවාදයට බලපෑම් කරන ශරියා නීතිය මේ වනවිට මෙරට ජනතාව තුළත් බහුතරයක් ලෝකවාසීන් තුළත් බිය සංකා ඇති වීමට හේතු සාධක වී ඇති බවයි මන්ත්‍රීවරයා සිය යෝජනාව මගින් පෙන්වා දෙන්නේ. නැගෙනහිර ශරියා විශ්ව විද්‍යාලය වැනි විශ්ව විද්‍යාල තුළින් රටතුළ ඇති සාමකාමී බව නැති වීමට හැකියාවත් ඇති බව ද එහි සඳහන්. ඒ අනුව ජාතිවාදය පෝෂණය කරන ආගම්වාදී විශ්ව විද්‍යාලයක් වන නැගෙනහිර ශරියා විශ්ව විද්‍යාලය වහාම රජයට පවරාගන්නා ලෙස මන්ත්‍රීවරයා ඉල්ලා සිටිනවා."}
{"title":"ආරක්ෂක තත්ත්වය පිලිබදව පාර්ලිමේන්තු විවාදය ඇරඹේ : ගෝලීය ත්‍රස්තවාදය පරාජය කරන්න එක්විය යුතුයි - අගමැති ","authors":["සමන්ත කුමාර "," දිනුක් හේවාවිතාරණ "],"date":{"year":"2019","month":"05","date":"07"},"views":"2821","content":"පවතින ගෝලීය ත්‍රස්‌තවාදය පරාජය කිරීමට ලොව සියළුම රටවල් එක්විය යුතු බව අගමැති රනිල් වික්‍රමසිංහ මහතා ප්‍රකාශ කර සිටිනවා. අගමැතිවරය මේ බව ප්‍රකාශ කර සිටියේ අද (07) පාර්ලිමේන්තුවේ ආරම්භවූ රටේ ආරක්ෂාව සම්බන්ධයෙන් වන දෙදින පාර්ලිමේන්තු විවාදය ආරම්භ කරමින්.,,\" තමන් අවස්ථා ගණනාවකදී ප්‍රකාශ කල ආකාරයට  පවතින අනතුරු සම්පුර්ණයෙන්ම පහව ගොස් නැතිවී නැහැ. අපි අද ගොදුරුවී සිටින්නේ ගෝලීය ත්‍රස්තවාදයකට. මේ සඳහා ලංකාව තුල එයට සම්බන්ධ අය අත්අඩංගුවට ගත්තත් වෙනත් අයුරකින් එයට සම්බන්ධ අය මෙයට අතපෙවීමට ඉඩ තිබෙනවා. මේ හේතුව වෙනුවෙන් විදෙස් රටවල බුද්ධි අංශ සහ තාක්ෂණය ලබා ගැනීම සිදුකළ යුතුයි. ඇතැම් අය අදහස් කරනවා විදෙස් රටවල සහය ගන්න එක විදෙස් හමුදා රට තුලට ගෙන එන්න හදනවා කියලා. ඇතැම් අය මේ හරහා දේශපාලන වාසි ගන්න බලාගෙන ඉන්නවා. බිඳ වැටුණු ජන ජීවිතය යලි ක්‍රමක් ක්‍රමයෙන් ගොඩනගන්න කටයුතු කරනවා. පසුගිය සතියේදී ඇතැම් කතෝලික පල්ලි වල දේව මෙහෙයන් පවත්වනු ලැබුවා වගේම මුස්ලිම් දේවස්ථාන වල මෙහෙයන් පැවැත්වීමට ත්‍රිව්ධ හමුදාව සහ පොලිසිය කටයුතු කර තිබු බවයි \" මෙහිදී අගමැතිවරයා ප්‍රකාශ කර සිටියේ.,,මේ අතර සභානායක අමාත්‍ය ලක්ෂමන් කිරිඇල්ල පාර්ලිමේන්තුවේදී අදහස් දක්වමින් ප්‍රකාශ කර සිටියේ පසුගියදා සිය මාධ්‍ය ඒකකයේ නිලධාරීන් කිහිපදෙනෙක් විසින් මහනුවර ප්‍රදේශයේ ස්වාමින් වහන්සේලාට තැපැල් කිරීමට ගිය ලිපියක් සම්බන්ධයෙන් සිදුකරනු ලබන විමර්ශන වලට අදාලව දක්වන උනන්දුව ඉකුත් අප්‍රේල් මස 04 වෙනිදා ලද බුද්ධි තොරතුරු සම්බන්ධයෙන් පොලිසිය අවධානය යොමු කළා නම් පාස්කු ඉරිදා ප්‍රහාරයෙන් මියගිය පුද්ගලයින්ගේ ජිවිත ගණනාවක් බේරා ගැනීමට හැකිවී තිබු බව ප්‍රකාශ කළා.,,එමෙන්ම වෙබ් අඩවියක ඉංග්‍රීසියෙන් පලවී තිබු පුවතක කොටස් කිහිපයක සිංහල පරිවර්තනය සාදා තැපැල් යැවු බවත් එහි කිසිදු රාජ්‍ය විරෝධී හෝ ජාතිවාදී අදහස් අන්තර්ගත නොවූ බවයි අමාත්‍ය ලක්ෂ්මන් කිරිඇල්ල ප්‍රකාශ කර සිටියා. ,,පාස්කු ඉරිදා සිදුවූ බෝම්බ ප්‍රහාරය සම්බන්ධයෙන් ජනාධිපතිවරයා පත් කරන ලද ශ්‍රේෂ්ඨාධිකරණ විනිසුරු විජිත් මලල්ගොඩ මහතා ඇතුළු ත්‍රිපුද්ගල විනිසුරු මඩුල්ල විසින් සකස් කරන ලද වාර්තාව ප්‍රසිද්ධියට පත් කරන බවට දන්වා ඇති බව පාර්ලිමේන්තු මන්ත්‍රි ශාන්ත බණ්ඩාර මෙහිදී ප්‍රකාශ කර සිටියා.,,අනුරාධපුර දිස්ත්‍රික් පාර්ලිමේන්තු මන්ත්‍රි එස්.එම්.චන්ද්‍රසේන අදහස් දක්වමින් ප්‍රකාශ කර සිටියේ පාස්කු ඉරිදා එල්ලවූ ත්‍රස්ත ප්‍රහාරය හේතුවෙන් බලපෑමකට ලක්ව සිටින සංචාරක කර්මාන්තය යලි නගා සිටුවිමට රජය අවශ්‍ය පියවර ගත යුතු බව රටේ සිදුවූ ව්‍යවසනය සම්බන්ධයෙන් රජය වගකිවයුතු බව සදහන් කළා.  ,,සංචාරක හෝටල්, ඒ ආශ්‍රිත උපකාරක සේවාවන් පවත්වාගෙන යන සියලු පුද්ගලයින් දැඩි අර්බුධකාරී තත්ත්වයකට පත්ව ඇති බව සදහන් කර සිටියා. ඒ හේතුවෙන් එම සංචාරක හෝටල් හා උපකාරක සේවාවන් පවත්වාගෙන යන පුද්ගලයින්ට වසරක් ගතවන තුරු බැංකු ණය සහ පොලි වාරික අත්හිටුවීමට රජය පියවර ගත යුතු බවට සදහන් කළා.,,මෙහිදී අදහස් දැක්වූ ජනතා විමුක්ති පෙරමුණේ නායක පාර්ලිමේන්තු මන්ත්‍රි අනුර කුමාර දිසානායක පාර්ලිමේන්තුව තුලදී ප්‍රශ්නයක් ඉදිරිපත් කරමින් විමසා සිටියේ පාර්ලිමේන්තුව තුල රටේ ආරක්ෂාව සම්බන්ධයෙන් පවත්වනු ලබන විවාදය සදහා ආරක්ෂක ඇමතිවරයා වශයෙන් ජනාධිපතිවරයා සහභාගිවිය යුතු බවයි. මන්ත්‍රිවරුන්ට මේ සම්බන්ධයෙන් ඇති ප්‍රශ්න සදහා පිළිතුරු ලබාදීමට ආරක්ෂක ඇමතිවරයා වශයෙන් ජනාධිපතිවරයා සිටිය යුතු බවයි මෙහිදී මන්ත්‍රිවරයා කියා සිටියා.,,රටේ බුද්ධි අංශ නිලධාරීන් 10,000ක් පමණ සිටින බවත් ඉන් බන්ධනාගාර ගතව සිටින්නේ ඉන් 10 දෙනෙක් පමණක් බව අධ්‍යාපන අමාත්‍ය අකිල විරාජ් කාරියවසම් ප්‍රකාශ කර සිටිනවා. එලෙස බන්ධනාගාර ගතව සිටින පුද්ගලයින් මනුෂ්‍ය ඝාතන හා කප්පම් ගැනීමේ චෝදනා සම්බන්ධයෙන් බවයි අමාත්‍යවරයා වැඩිකර සිටියේ. ,,බුද්ධි අංශ ශක්තිමත්ව සිටි සමයේදී හිටපු හමුදාපති සරත් ෆොන්සේකා සහ හිටපු ආරක්ෂක ලේකම් ගෝඨාභය රාජපක්ෂට මරාගෙන මැරෙන බෝම්බ ප්‍රහාරයන් එල්ලවූ බවයි අමාත්‍යවරයා කියා සිටියේ."}
{"title":"පුද්ගලයින් සිව්දෙනෙකුට මරණ දඬුවම ","authors":["අධිකරණ වාර්තාකරු "],"date":{"year":"2019","month":"05","date":"07"},"views":"3031","content":"2007 වසරේ කොළඹ ග්‍රැන්ඩ්පාස් ප්‍රදේශයේදී පුද්ගලයෙකුට පොලුවලින් පහරදී තියුණු ආයුධ වලින් කපා කොටා ඝාතනය කිරීමේ චෝදනාවට වරදකරුවන්වූ තරුණයන් සිව්දෙනෙකුට කොළඹ මහාධිකරණය අද (07) මරණ දණ්ඩණය නියම කළා .,,2007 දෙසැම්බර් මස 02 දා ග්‍රැන්ඩ්පාස් ප්‍රදේශයේදී ස්ටීවන් චන්ද්‍රන් නැමැත්තා ඝාතනය කිරිමේ චෝදනාව සම්බන්ධයෙන් නීතිපති විසින් විත්තිකරුවන් පස් දෙනෙකුට එරෙහිව මහාධිකරණයේ නඩු පවරා තිබුණා.,,මේ අතර නඩුවට සම්බන්ධ එක් විත්තිකරුවකු නිදොස් කොට නිදහස් කිරීමට මහාධිකරණ විනිසුරු විකුම් කලුආරච්චී මහතා නියෝග කළා."}
{"title":"හිටපු ඩී අයි ජී නාලක සිල්වා යළි රිමාන්ඞ්","authors":["අධිකරණ වාර්තාකරු "],"date":{"year":"2019","month":"05","date":"07"},"views":"1693","content":"හිටපු නියෝජ්‍ය පොලිස්පති නාලක සිල්වා ලබන 21 වනදා දක්වා අද යළි රක්‍ෂිත බන්ධනාගාර ගත කෙරුණා. ඒ, කොළඹ කොටුව මහේස්ත්‍රාත් රංග දිසානායක ලබාදුන් නියෝගයකට අනුවයි.,,ජනාධිපති මෛත්‍රීපාල සිරිසේන මහතා සහ හිටපු ආරක්‍ෂක ලේකම් ගෝඨාභය රාජපක්‍ෂ ඝාතනය කිරීමේ කුමන්ත්‍රණයක් සම්බන්ධයෙන් වන චෝදනාවකට හිටපු නියෝජ්‍ය පොලිස්පති නාලක සිල්වා අත්අඩංගුවට ගෙන රක්‍ෂිත බන්ධනාගාරගත කර සිටිනවා.,,ජනාධිපතිවරයා හා හිටපු ආරක්‍ෂක ලේකම්වරයා ඝාතන කිරීමේ කුමන්ත‍්‍රණය සම්බන්ධයෙන් සිදු කරන විමර්ශන වලට අදාළව පාතාල කල්ලි නායකයකු ලෙසට සැලකෙන මාකදුරේ මදූෂ් නැමැත්තාගේ ප්‍රකාශ ලබා ගැනීමට අවශ්‍ය පියවර ගන්නා බව අපරාධ පරීක්ෂණ දෙපාර්තමේන්තුව අද අධිකරණයට දැනුම් දුන්නා.,,මාකදුරේ මදූෂ් නැමැත්තා මේ වන විට ඩුබායි සිට මෙරටට රැගෙනවිත් ඇති බවත් ඉදිරියේ මෙම සිද්ධියට අදාළව ඔහුගෙන් ප්‍රශ්න කිරීමට බලාපොරොත්තු වන බව අපරාධ පරීක්ෂණ දෙපාර්තමේන්තුව අධිකරණයට දැනුම් දෙන ලදී . ඒ අනුව එහි ප්‍රගතිය ඉදිරියේදී අධිකරණය වාර්තා කරන ලෙසට කොළඹ කොටුව මහෙස්ත්‍රාත් අධිකරණය පොලිසියට නියෝග කළා.,,ජනාධිපතිවරයා හා හිටපු ආරක්‍ෂක ලේකම්වරයා ඝාතන කිරීමේ කුමන්ත‍්‍රණය සම්බන්ධයෙන් සැකපිට අත් අඩංගුවට ගත් ත්‍රස්ත විමර්ශන කොට්ඨාසය බාර හිටපු නියෝජ්‍ය පොලිස්පති නාලක ද සිල්වා  මැයි මස 21 දා තෙක් තවදුරටත්  රක්ෂිත බන්ධනාගාර ගත කිරීමට කොළඹ කොටුව මහෙස්ත්‍රාත් රංග දිසානායක මහතා  අද නියෝග කළා."}
{"title":"අනිවාර්ය නිවාඩු යැවු පොලිස්පති ඉවත් කරන්න නීති උපදෙස් ","authors":["හර්ෂිකා සංජීවනී"],"date":{"year":"2019","month":"05","date":"07"},"views":"2617","content":"අනිවාර්ය නිවාඩු යැවූ පොලිස්පති පූජිත් ජයසුන්දර එම ධුරයෙන් ඉවත් කිරීම සදහා අවශ්‍ය නීති උපදෙස් සලකා බලමින් සිටින බව එක්සත් ජාතික පක්‍ෂ පාර්ලිමේන්තු මන්ත්‍රී නලින් බණ්ඩාර  පවසනවා. පොලිස්පතිවරයා ආරක්‍ෂා කරන බවට පාර්ලිමේන්තු මන්ත්‍රි උදය ගම්මන්පිල ඊයේ (06) කළ ප්‍රකාශයට ප්‍රතිචාර දක්වමින් ඔහු මේ බව සදහන් කළා."}
{"title":"ඥාණසාර හිමිට ජනපති පොදු සමාව දෙන්නැයි හිස්බුල්ලා ඉල්ලයි","authors":["කසුන් කැළුම්","හර්ෂිකා සංජීවනි"],"date":{"year":"2019","month":"05","date":"07"},"views":"3648","content":"බොදුබල සේනා සංවිධානයේ මහලේකම් පූජ්‍ය ගලගොඩඅත්තේ ඥාණසාර හිමියන්ට ජනපති පොදු සමාව ලබාදී නිදහස් කරන්නැයි නැගෙනහිර පළාත් ආණ්ඩුකාර එම්. එල්. ඒ. එම්. හිස්බුල්ලා ජනාධිපතිවරයාගෙන් ඉල්ලීමක් කර තිබෙනවා.,,ජාතීන් අතර එකමුතුකම වර්ධනය කර ගැනීම සඳහා උන්වහන්සේ නිදහස් කිරිම මේ මොහොතේ සිදුකළ යුතු බවයි නැගෙනහිර පළාත් ආණ්ඩුකාරවරයා පෙන්වා දෙන්නේ.,,මේ අතර පාර්ලිමේන්තු මන්තී‍්‍ර විජේදාස රාජපක්‍ෂද පූජ්‍ය ගලගොඩඅත්තේ ඥාණසාර හිමියන් වෙසක් පොහොයට පෙර නිදහස් කරන්නැයි ජනාධිපතිවරයාගෙන් ඉකුත්දා ඉල්ලීමක් කළා. ඒ, ඥාණසාර හිමියන්ගේ සුවදුක් බැලීමට වැලිකඩ බන්ධනාගාරය වෙත පැමිණි අවස්ථාවේදීයි."}
{"title":"ජාතික තව්හිද් ජමාත් සංවිධානයට මුදල් දුන් මැණික් ව්‍යාපාරිකයා කොටු","authors":["හේමන්ත කහවලගේ"],"date":{"year":"2019","month":"05","date":"07"},"views":"7290","content":"ජාතික තව්හිද් ජමාත් සංවිධානය සමග සබඳතා පැවැත්වූ මැණික් ව්‍යාපාරිකයෙකු පානදුර, වත්තල්පොල, හේනමුල්ල ප‍්‍රදේශයේදී අත්අඩංගුවට ගෙන තිබෙනවා.,,සැකකාර මැණික් ව්‍යාපාරිකයා එම අන්තවාදී සංවිධානයට 2017 වසරේ සිට මුදල් ලබාදී ඇති බවටද අනාවරණ වී ඇති බවයි පොලීසිය පැවසුවේ. මෙම ව්‍යාපාරිකයා සතුව තිබී වායු රයිෆල් උණ්ඩ 591ක්, අන්සතු ගමන් බලපත්‍ර 2ක්, රුපියල් ලක්ෂ 19ක මුදලක් තැන්පත් කර තිබු බැංකු පොතක් සහ ඔහු භාවිත කල සුඛෝපභෝගී වාහනය පොලිසිය විසින් අත්අඩංගුවට ගෙන තිබෙනවා.,,මෙම වාහනය සැකකාර ව්‍යාපාරිකයා පරිහරණය කලත් එය අක්කරෙයිපත්තුව, ඔට්ටමාවඩි ප්‍රදේශයේ පදිංචි මුස්ලිම් ජාතිකයෙකුගේ නමකට ලියාපදිංචිකර ඇති බවට පොලිසිය කරුණු හෙළිකර ගැනීමට සමත්ව තිබෙනවා. ,,අත්අඩංගුවට ගනු ලැබූ සැකකරුව පොලිසිය විසින් පානදුර මහේස්ත්‍රාත් අධිකරණයට ඉදිරිපත් කිරීමෙන් අනතුරුව ලබන 10 වෙනිදා දක්වා රිමාන්ඩ් භාරයේ තබන ලෙස මහේස්ත්‍රාත්වරයා නියෝග කර ඇත."}
{"title":"අන්තවාදී ක්‍රියා ගැන පොලිසියට ඔත්තු දුන් මුස්ලිම් පුද්ගලයෙක්ව ඝාතනය කරයි","authors":["හේමන්ත කහවලගේ"],"date":{"year":"2019","month":"05","date":"07"},"views":"30306","content":"අන්තවාදී කි‍්‍රයා ගැන පොලීසියට තොරතුරු ලබාදුන් මුස්ලිම් ජාතිකයෙකු අත්තනගල්ල, අලවල ප‍්‍රදේශයේදී ඝාතනය කර තිබෙනවා.,,මොහොමඞ් ආදීල් නැමැති ඝාතනයට ලක් වූ මෙම පුද්ගලයා වඩේ වෙළදාමේ නිරත වූ අයෙකු බවයි පොලීසිය පැවසුවේ.,,බරපතල තත්ත්වයේ පසු වූ එම පුද්ගලයා වතුපිටිවල රෝහලට ඇතුළත් කිරීමෙන් පසු මියගොස් තිබෙනවා.,,අවස්ථා ගණනාවකදී අන්තවාදී කි‍්‍රයා පිළිබඳ මොහු පොලීසිය වෙත තොරතුරු ලබාදී ඇති බවයි ප‍්‍රදේශවාසීන් පැවසුවේ. මෙම ඝාතනය අන්තවාදී කල්ලියක කි‍්‍රයාවක් විය හැකි බවයි සැක පළ කරන්නේ. නිට්ටඹුව පොලීසිය මගින් මෙම ඝාතනය පිළිබඳ වැඩිදුර විමර්ශන කි‍්‍රයාත්මකයි."}
{"title":"හැටන් ශ්‍රී කුරුස දේවස්ථානයට පැමිණ පලාගිය දෙදෙනා ඥාතීන් සමග පැමිණ භාරවෙයි","authors":["රංජිත් රාජපක්ෂ"],"date":{"year":"2019","month":"05","date":"07"},"views":"5833","content":"වතුකරයේ ප්‍රධානතම සහ පැරණිතම දේවස්ථානය ලෙස සැලකෙන හැටන්  ශ්‍රී කුරුස දේවස්ථානයට පැමිණ පලා ගිය පුද්ගලයින්   දෙදෙනා සහ තවත් මුස්ලිම් තරුණයන් පිරිසක්  ඔහුන්ගේ ඥාතින් සමග අද (07) හැටන් පොලිසියට භාර වී තිබෙනවා.,,ඉකුත් මස මුස්ලිම් ජාතික තරුණයන් දෙදෙනෙකු හැටන් ශ්‍රී කුරුස දේවස්ථානයට ගොස් එම දේවස්ථානය නැරඹීමට අවශ්‍යය බවත්, එම දේවස්ථානයේ පියතුමන් සිටිනවාද යන්න එම දේවස්ථානයේ දේව මෙහෙයට පැමිණි  කිතුනු බැතිමතෙකුගෙන් විමසීමක් සිදු කර තිබුණා.,,එම අවස්තාවේ දේවස්ථානයේ දේව මෙහෙයට  සිනුව  නාද කිරීමත් සමග එම තරුණයන් දෙදෙනා පලා යාමෙන් පසු පාස්කු   ඉරුදින සිදු කළ ත්‍රස්තවාදී ප්‍රහාරයෙන් පසු හැටන් ශ්‍රී කුරුස දේවස්ථානයේ සවි කර ඇති ආරක්ෂිත කැමරා පද්ධතිය පරික්ෂා කර එම තරුණයන් දෙදෙනා පිලිබඳව සැක සිතී දේවස්ථානයේ ප්‍රධාන පියතුමන් විසින් හැටන් පොලිසියට සිද්ධිය පිළිබඳව පැමිණිල්ලක් කර තිබුණා.,,ආරක්ෂිත කැමරා දර්ශන හරහා හැටන් පොලිසිය මගින් අංශ කිහිපයක් ඔස්සේ පරික්ෂණ ආරම්භ කිරිමෙන් පසු එම දර්ශන මාධ්‍ය මගින් ප්‍රචාරය වීමෙන් ද පසු එම තරුණයන් පිරිස අද හැටන් පොලිසියට භාර වී තිබෙනවා.,,කොළඹ ප්‍රදේශයේ පදිංචි මෙම තරුණයන් ඇතුළු පිරිසක් කොළඹ ප්‍රදේශයේ ප්‍රධාන මුස්ලිම් පල්ලියක් හරහා හැටන් ප්‍රදේශයේ ප්‍රධාන මුස්ලිම් පල්ලියක් වෙත එවා තිබෙනවා.,,හැටන් මුස්ලිම් පල්ලියේ යාඥා කටයුතු නියැලි සිටීමෙන් අනතුරුව ප්‍රථම වතාවට හැටන් ප්‍රදේශයට පැමිණි එම තරුණයන් පිරිස හැටන් ප්‍රදේශයේ සුන්දර ස්ථාන කිහිපයක් නරඹා පැරණි ශ්‍රී කුරුස දේවස්ථානය නැරඹීමටද ගිය බවයි එම තරුණයන් විසින් හැටන් පොලිසියට කරන ලද ප්‍රකාශයේ සඳහන්ව ඇත්තේ.,,මෙම තරුණයන් පිරිස කිසිදු ත්‍රස්තවාදී ක්‍රියාවකට සම්බන්ධ නොවන අය බවත්, මෙම තරුණයන් පිරිස යාඥා කටයුතු සඳහා දිවයිනේ විවිධ ප්‍රදේශවල මුස්ලිම් පල්ලිවලට ගොස් යඥාවල යෙදෙන පිරිසක් බවයි හැටන් පොලිසිය පැවසුවේ."}
{"title":"පාසලට ප්‍රහාරයක් එල්ල කරන බවට ලිපියක් යෑවූ සැකකරු අල්ලයි","authors":["දිනසේන රතුගමගේ "],"date":{"year":"2019","month":"05","date":"07"},"views":"8172","content":"යාපනයේ  චුණ්ඩිකුලි බාලිකා විද්‍යාලයට ISIS ත්‍රස්තවාදී ප්‍රහාරයක් එල්ල වන බවට ලිපියක් එවූ පුද්ගලයා ඊයේ (06) පොලීසිය විසින් අත්අඩංගුවට ගෙන තිබෙනවා.,,ISIS ලිපි ශීර්ෂයක් ලෙස පෙනී යන ආකාරයට ලිපියක් ව්‍යාජ ලෙස සකස් කොට ඒ මගින් විද්‍යාලයට ප්‍රහාරයක් එල්ල කරන බවට තොරතුරු සඳහන් කොට යාපනයේ චුණ්ඩුකුළි බාලිකා විද්‍යාලයේ විදුහල්පතිනිය වෙත ලිපියක් එවා තිබුණේ පසුගිය සතියේදීයි.,,මේ පිළිබඳව විදුහල්පතිනිය යාපනය පොලීසියට පැමිණිලි කොට තිබුණා.,,පොලීසිය මේ ලිපිය ඔස්සේ දැඩි විමර්ශනයක් ආරම්භ කළ අතර පාසල්වාරය නියමිත පරිදි ආරම්භ කරන ලෙසට පොලිසිය විසින් විදුහල්පතිනියටද උපදෙස් දී තිබුණා.,,ඒ අනුව පොලීසිය දැඩි විමර්ශනයෙන් යුතුව පසු වෙද්දී ලිපිය එවන ලද  පුද්ගලයාද පාසල අසලට පැමිණ ඒ පිළිබඳව කිහිපදෙනෙකු සමග තොරතුරු පැවසීමේදී ලිපිය එවා ඇත්තේ ඔහු බවට හඳුනාගෙන තිබෙනවා.,,යාපනයේ චුන්නාකම් ප්‍රදේශයේ පදිංචිකරුවකු වන ඔහුව අත්අඩංගුවට ගත් අවස්ථාවේදී විශාල පිරිසක් ඔහුට පහර දීමට ද උත්සහ කර තිබෙනවා."}
{"title":"කලාවැව ප්‍රදේශයෙන් පුපුරණ ද්‍රව්‍ය තොගයක් සමග පුද්ගලයෙකු හසුවෙයි (PHOTOS)","authors":["කුෂාන් ජයවර්ධන"],"date":{"year":"2019","month":"05","date":"07"},"views":"6547","content":"ඩෙටනේටර් ඇතුළු පුපුරණ ද්‍රව්‍ය තොගයක් ළග තබාගෙන සිටි පුද්ගලයෙකු කලාවැව, ධාතුසේනපුර දියවර ගම්මානයේදී අත්අඩංගුවට ගෙන තිබෙනවා.,,ඉපලෝගම පොලීසියට ලද තොරතුරක් අනුව සිදුකළ වැටලීමකදී මෙලෙස අත්අඩංගුවට ගෙන ඇත්තේ කලාවැව, විජිතපුර ප‍්‍රදේශයේ පදිංචි මුස්ලිම් ව්‍යාපාරිකයෙක්.,,ඔහුට අයත් ව්‍යාපාරික ස්ථානයක තිබී ජෙලට් නයිට් කූරූ 243 ක්, වෙඩි බෙහෙත් කිලෝග‍්‍රෑම් දොලහමාරක්, ඩෙටනේටර් 145 ක් සහ ඇමෝනියා නයිට්රේට් කිලෝග‍්‍රෑම් 36 කට වැඩි ප‍්‍රමාණයක් ද සොයාගෙන තිබෙනවා. සැකකරු කැකිරාව මහේස්ත‍්‍රාත් අධිකරණයට අද (07) ඉදිරිපත් කිරීමට නියමිතයි."}
{"title":"ආරක්ෂක කණ්ඩායමක් සමග ශ්‍රී ලංකා ක්‍රිකට් කණ්ඩායම දිවයිනෙන් පිටත් වෙයි","authors":["කසුන් කැළුම්"],"date":{"year":"2019","month":"05","date":"07"},"views":"2882","content":"ලෝක කුසලාන කි‍්‍රකට් තරගාවලියට එක්වන ශී‍්‍ර ලංකා කණ්ඩායම අද (07) පෙරවරුවේ එංගලන්තය බලා පිටත්ව යනවා.,,මෙවර ලෝක කුසලාන තරගාවලියේදී ශී‍්‍ර ලංකා කණ්ඩායමට නායකත්වය ලබාදෙන්නේ දිමුත් කරුණාරත්නයි.,,පවතින ආරක්ෂක තත්ත්වය හමුවේ ශී‍්‍ර ලංකා කණ්ඩායමේද ආරක්ෂාව දැඩි කිරීමට ශී‍්‍ර ලංකා කි‍්‍රකට් ආයතනය පියවර ගෙන තිබෙනවා.,,ඒ අනුව ශී‍්‍ර ලංකා පිලේ ආරක්ෂාව සඳහා සහකාර පොලිස් අධිකාරීවරයෙක් සහ පොලිස් පරික්ෂවරු දෙදෙනෙක් ඇතුලූ නිලධාරීන් කණ්ඩායමක්ද ශී‍්‍ර ලංකා කණ්ඩායම සමග අද එංගලන්තය බලා පිටත්ව යනු ඇති.,,ලෝක කුසලාන කි‍්‍රකට් තරගාවලිය ලබන 30 වැනිදා ආරම්භ වන අතර ශී‍්‍ර ලංකා කණ්ඩායම සහභාගි වන පළමු තරගය ජූනි මස පළමු වැනිදා කාඩිෆ් හිදි පැවැත්වෙනවා. ලෝක කුසලාන තරගාවලියට පෙර ශි‍්‍ර ලංකා කණ්ඩායම ස්කොට්ලන්තය සමග එක්දින තරග දෙකකට සහභාගිවීමට නියමිතයි."}
{"title":"ත‍්‍රස්ත ප‍්‍රහාරයට සම්බන්ධ පුද්ගලයින්ට රථ වාහන දුන් සැකකරු ගැන තොරතුරු රැසක්","authors":["හේමන්ත කහවලගේ"],"date":{"year":"2019","month":"05","date":"07"},"views":"4474","content":"පාස්කු ඉරිදා එල්ල වූ ත‍්‍රස්ත ප‍්‍රහාරයට සම්බන්ධ පුද්ගලයින්ට රථ වාහන ලබාදුන් පුද්ගලයෙකු පිළිබඳ තොරතුරු අනාවරණ වී තිබෙනවා.,,ඔහු දෙමටගොඩ ප‍්‍රදේශයේ කුලී රථ සපයන්නෙකු වන බවයි හෙළිව ඇත්තේ.,,මෙම පුද්ගලයා සතු කුලී රථ කාත්තන්කුඩි, මාතලේ, ගාල්ල සහ කොළඹ යන ප‍්‍රදේශවල විවිධ කටයුතු සඳහා ලබාදී ඇති බවද අනාවරණ වී තිබෙනවා.,,මෙම සැකකරු ත‍්‍රස්ත ප‍්‍රහාරය එල්ල වූ දිනයේ මීගමුව, කටුවාපිටිය සාන්ත සෙබස්තියන් දේවස්ථානය අසල ප‍්‍රදේශයේද සිට ඇති බවටයි තොරතුරු අනාවරණ වී ඇත්තේ. මේ සම්බන්ධයෙන් ආරක්‍ෂක අංශ පුළුල් පරීක්‍ෂණයක් ආරම්භ කර තිබෙනවා."}
{"title":"බුර්කාව තහනම් කළ පසු ඒ වෙනුවට වෙනත් දෑ භවිතා කිරීමද නොකළ යුතුයි","authors":["ඩිල්ෂාන් මඩවල","හර්ෂිකා සංජීවනී"],"date":{"year":"2019","month":"05","date":"07"},"views":"11451","content":"බුර්කාව තහනම් කිරීමෙන් පසු ඒ වෙනුවට මුහුණ ආවරණය කිරීමට වෙනත් දැ භාවිත කිරීමද සිදු නොකළ යුතු බව ජනාධිපති නීතිඥ අලි සබ්රි පවසනවා.,,බුර්කාව පැළදීම අත්‍යවශ්‍ය නම් නිවසින් පිටතට නොපැමිණෙන ලෙසද මෙහිදි ඉල්ලීමක් කෙරුණා.,,පවතින නීතිය යටතේ ජාතික ආරක්‍ෂාව තහවුරු කිරීම සඳහා සියළු දෙනා ආරක්‍ෂක අංශ වෙත මෙම අවස්ථාවේදී උපරිම සහයෝගය දැක්විය යුතු බව ජනාධිපති නීතිඥ අලි සබ්රි මෙහිදී සඳහන් කළා."}
{"title":"රාමසාන් උපවාස සමය ඇරඹේ - ශබ්ද විකාශන යන්ත්‍රවල හඬ අඩු කරන්නැයි දන්වයි","authors":["ඉෂාර සුපෙම් මානගේ"],"date":{"year":"2019","month":"05","date":"07"},"views":"3682","content":"රාමසාන් උපවාස කාලය ඊයේ (06) රාත්‍රියෙන් ආරම්භ කෙරුණා. ,,ඒ අනුව මසක් පුරා එනම් ජුනි මස 04 වැනිදා දක්වා මෙම උපවාස කාලය පවතිනු ඇති.,,එම කාලයේ මුස්ලිම් පල්ලි තුළ ශබ්ද විකාශන යන්ත්‍ර භාවිතයේදී හඬ අඩු කර භාවිතා කරන ලෙසද මුස්ලිම් ආගමික කටයුතු දෙපාර්තමේන්තුව දැනුම් දී තිබෙනවා. ,,පිටතට අධික ලෙස ශබ්දය නෑසෙන ලෙස ශබ්ද විකාශන යන්ත්‍ර පල්ලි තුළ ක්‍රියාත්මක කරන ලෙස දැනුම් දුන් බවයි එම දෙපාර්තමේන්තුවේ අධ්‍යක්‍ෂ එම්. ආර්. එම්. මලික් nethnews.lk වෙත කියා සිටියේ.,,මේ අතර රාත්‍රි කාලයේදී වන්දනාමාන කටයුතුවලදී කාන්තාවන්ට එම ගෙවල්වලම වතාවත් සිදු කිරීමට උපදෙස් දෙන ලෙසත් සියලුම මුස්ලිම් පල්ලිවල භාරකාරවරුන්ට සහ මවුලවිවරුන්ට දැනුම් දීමක්ද සිදු කර තිබෙනවා."}
{"title":"ශරියා විශ්ව විද්‍යාලය ගැන විශ්ව විද්‍යාල ප‍්‍රතිපාදන කොමිෂන් සභාව කරුණු කියයි","authors":["ඩිල්ෂාන් මඩවල"],"date":{"year":"2019","month":"05","date":"07"},"views":"3675","content":"පූනානි හි පිහිටි ශරියා විශ්ව විද්‍යාලය නැතහොත් මඩකලපුව මණ්ඩපය නැමැති ආයතනය සඳහා උපාධි පාඨමාලා පැවැත්වීමට කිසිඳු අවසරයක් ලබා දී නැතැයි විශ්ව විද්‍යාල ප‍්‍රතිපාදන කොමිෂන් සභාව පවසනවා.,,එහි සභාපති මහාචාර්ය මොහාන් ද සිල්වා පැවසුවේ එවැනි ආයතනයක් උපාධි පාඨමාලා පැවැත්වීමට අවසර ඉල්ලීමක් ද කර නොමැති බවයි.,,වරින් වර සංශෝධිත 1978 විශ්ව විද්‍යාල පනත අනුව විශ්ව විද්‍යාල ප‍්‍රතිපාදන කොමිෂන් සභාවේ විෂය පථයට අයත් වන්නේ,  රාජ්‍ය විශ්ව විද්‍යාල 15 හි අධ්‍යාපනය සැලසුම් කිරීම, සම්බන්ධීකරණය සහ ඒවායේ පරිපාලනය විධිමත් කිරීම පමණක් බව ද මෙහිදි වැඩිදුරටත් ප‍්‍රකාශ කෙරුණා."}
{"title":"ආරක්‍ෂක අංශ සිදු කරන පරීක්‍ෂණ කටයුතුවල රූපරාමු මාධ්‍යවල පෙන්වීමෙන් ගැටලුවක්","authors":["හර්ෂිකා සංජීවනී"],"date":{"year":"2019","month":"05","date":"07"},"views":"3968","content":"ආරක්‍ෂක මෙහෙයුම් සිදුකරන අවස්ථාවලදී මාධ්‍යවේදීන් හෝ වෙනත් කිසිදු බාහිර පාර්ශ්වයක් ඒ සඳහා සහභාගී කර නොගන්නා ලෙස ජනාධිපති මෛතී‍්‍රපාල සිරිසේන මහතා ආරක්‍ෂක අංශ වෙත උපදෙස් ලබාදී තිබෙනවා.,,ආරක්‍ෂක අමාත්‍යාංශයේ අධීක්‍ෂණය සහ මෙහෙයවීමෙන් දිවයින පුරා විශේෂ ආරක්‍ෂක වැඩපිළිවෙලක් මේ වනවිට කි‍්‍රයාත්මකයි. ඒ යටතේ විමර්ශන කටයුතු අඛණ්ඩව සිදු කෙරෙන අතර නිවාස, පොදු ස්ථාන සහ රථ වාහන පරීක්‍ෂාවට ලක් කෙරෙනවා.,,මහජන ආරක්‍ෂාව තහවුරු කිරීම වෙනුවෙන් සිදු කෙරෙන පරීක්‍ෂණ කටයුතුවල රූප රාමු මාධ්‍ය ඔස්සේ විකාශය කිරීමෙන් ඇතැම් අවස්ථාවල ත‍්‍රස්ත කි‍්‍රයාකාරකම්වලට කිසිදු සම්බන්ධයෙක් නොමැති පිරිස්ද ඊට සම්බන්ධ බවට සමාජය තුළ මතයක් ඇතිව තිබෙනවා.,,මේ හේතුවෙන් ඔවුන් දැඩි අසීරුතාවකට පත්ව ඇති බවයි ජනාධිපති මාධ්‍ය අංශය පැවසුවේ. මෙරට කි‍්‍රයාත්මක අන්තවාදී ත‍්‍රස්ත කි‍්‍රයා කෙටි කලකදී සම්පූර්ණයෙන්ම විනාශ කිරීමට හැකි බව තමන්ට විශ්වාසයෙන් යුතුව ප‍්‍රකාශ කළ හැකි බවයි ජනාධිපතිවරයා සඳහන් කළේ. ,,රට කඩිනමින් තිබුණු තත්ත්වයට පත් කිරීම සිය අරමුණ බවයි ජනාධිපතිවරයා මෙහිදී සඳහන් කළේ."}
{"title":"පාස්කු ප්‍රහාරයේ බෝම්බකරුවෙකුගේ බිරිඳක් ගැන අනාවරණයක්","authors":["හේමන්ත කහවලගේ"],"date":{"year":"2019","month":"05","date":"07"},"views":"8166","content":"පාස්කු ඉරිදා ප‍්‍රහාරයන් සිදුකළ මරාගෙන මැරෙන බෝම්බකරුවන්ගෙන් කෙනෙකු වූ මොහොමඞ් හස්තූන් නැමැත්තාගේ බිරිඳ උපතින් හින්දු භක්තිකයෙකු බව ibctamil ප‍්‍රවෘත්ති සේවය පවසනවා.,,සාරා ලෙස හඳුනාගෙන ඇති ඇගේ මුල් නම පුලස්තිනි මහේන්ද්‍රන් හෝ පුලස්තිනි රාජේන්ද්‍රන් බවයි එහි වැඩි දුරටත් දැක්වෙන්නේ.,,මෙම තැනැත්තිය මඩකළපුව තෙට්ටතිව්හි පහළ මධ්‍යම පාන්තික පවුලක ඉපිද ඇතැයි ද ඇය ඉස්ලාම් දහම වැළඳගෙන ඇත්තේ විවාහයෙන් පසුව බවද පැවසෙනවා. ,,පුලස්තිනි මහේන්ද්‍රන්ගේ මව බව සැලකෙන කවීතා මහේන්ද්‍රන් ibctamil ප‍්‍රවෘත්ති සේවයට පවසා ඇත්තේ ශිෂ්‍යාවක්ව සිටියදී ඇය පැහැර ගැනීමට ලක්වූ බවයි. මාස කිහිපයකට පසු දුරකථනයෙන් කතාකළ අයෙකු ඇය විවාහ වූ බවත් ඉස්ලාම් දහම වැළඳගත් බවත් දැනුම් දුන්නේ යැයිද කවීතා මහේන්ද්‍රන් පවසා තිබෙනවා.,,එතැන් සිට ඇය සමග පැවැති සියලු සම්බන්ධතා අතහැර දැමූ බවයි කවීතා මහේන්ද්‍රන් වැඩිදුරටත් පවසා ඇත්තේ."}
{"title":"IS සබඳතා ඇති බවට සැකපිට දෙදෙනෙක් කොළඹ ටොරින්ටන් මාවතේ නිවසකදී අල්ලයි","authors":["හේමන්ත කහවලගේ"],"date":{"year":"2019","month":"05","date":"07"},"views":"2915","content":"අයි. එස්. සංවිධානයට සම්බන්ධතා ඇතැයි සැකකෙරෙන තවත් දෙදෙනෙකු කොළඹ ටොරින්ටන් මාවතේ නිවසකදී අත්අඩංගුවට ගෙන තිබෙනවා.,,ඔවුන් දෙදෙනා සහෝදරයන් බවයි මූලික විමර්ශනවලින් හෙළිව ඇත්තේ.,,අයි එස් කි‍්‍රයාකාරකම්වලට සම්බන්ධව සිට අමෙරිකානු ගුවන් ප‍්‍රහාරයකින් සිරියාවේදී මියගිය ශී‍්‍ර ලාංකිකයාට කරාතේ පුහුණුව ලබා දී ඇත්තේ ඔවුන්ගේ පියා බවට ද මූලික විමර්ශනවලින් හෙලිවී තිබෙනවා. ,,අයි. එස්. කි‍්‍රයාකාරකම්වලට සම්බන්ධව සිට සිරියාවේදී මියගිය ශී‍්‍ර ලාංකිකයා මොහොමඞ් මුහුසින් සර්ෆාස් නිලාම් හෙවත් අබු දුජානා සිලානි නැමැත්තෙක්. ඔහුගේ භාර්යාව ද සිරියාවේදී මියගොස් ඇතැයි ද ඔහුගේ දරුවන් මේ වනවිට සිරියාවේ සරණාගත කඳවුරක වෙසෙන බවද විමර්ශනවලින් හෙළිව තිබෙනවා."}
{"title":"මාකඳුරේ මදූෂ්ගෙන් ඉල්ලීමක්","authors":["හේමන්ත කහවලගේ"],"date":{"year":"2019","month":"05","date":"07"},"views":"19742","content":"සංවිධානාත්මක අපරාධකරුවෙකු වන මාකඳුරේ මදූෂ් සිය සම්බන්ධතා, අපරාධ කි‍්‍රයාකාරකම් සහ අවි ආයුධ සඟවා ඇති ස්ථාන ඇතුළු ඉල්ලා සිටින සියලු කරුණු හෙළි කරන බවට අපරාධ පරීක්ෂණ දෙපාර්තමේන්තුව වෙත ප‍්‍රකාශ කර තිබෙනවා.,,ඒ අනුව තමන්ට ජීවිත දානය ලබා දෙන ලෙසයි ඔහු නිලධාරීන්ගෙන් ඉල්ලා ඇත්තේ. ,,මාකඳුරේ මදූෂ් අපරාධ පරීක්ෂණ දෙපාර්තමේන්තුව විසින් අත්අඩංගුවට ගත් අවස්ථාවේ සිටම හැඬුම්බරව සිටින බවද නෙත් නිවුස් වෙත වාර්තා වුණා. යම් බියපත් ස්වරූපයක්ද ඔහු කෙරෙන් නිරීක්ෂණය වන බවයි වැඩිදුරටත් වාර්තා වුණේ.,,ඩුබායිහිදී එරට පොලීසිය විසින් අත්අඩංගුවට ගැනුණු මාකඳුරේ මදූෂ් එරටින් පිටුවහල් කිරීමෙන් පසු පෙරේදා (05) ශී‍්‍ර ලංකාවට පැමිණියා. අපරාධ පරීක්ෂණ දෙපාර්තමේන්තුව ඔහු අත්අඩංගුවට ගත්තේ කටුනායක ගුවන්තොටුපලේදීයි. ඔහුගෙන් මේ වනවිට අපරාධ පරීක්‍ෂණ දෙපාර්තමේන්තුව රඳවාගෙන ප‍්‍රශ්න කරනවා."}
{"title":"එජාපයට මන්ත්‍රි ගම්මන්පිලගෙන් චෝදනාවක් ","authors":["හර්ෂිකා සංජීවනී"],"date":{"year":"2019","month":"05","date":"06"},"views":"2052","content":"ජාතික ආරක්ෂාව අවධානමට හෙලූ බවට චෝදනාවට ලක්ව සිටින පොලිස්පති පූජිත් ජයසුන්දරට එක්සත් ජාතික පක්ෂය තවදුරටත් ආරක්ෂාව සපයමින් සිටින බව පාර්ලිමේන්තු මන්ත්‍රී උදය ගම්මන්පිල පවසනවා. ,,,,උදය ගම්මන්පිල මන්ත්‍රීවරයා ඒ බව පැවසුවේ පිවිතුරු හෙළ උරුමය අද කැඳවා තිබූ මාධ්‍ය හමුවකදීයි."}
{"title":"දරුවන් අද පාසල් නොආ හේතුව මන්ත්‍රී රෝහිත පැහැදිලි කරයි","authors":["දිල්ශාන් තුෂාර "],"date":{"year":"2019","month":"05","date":"06"},"views":"2479","content":"2019 දෙවන අධ්‍යන වාරය සඳහා පාසල් අද විවෘත කෙරුණත් දරු දැරියන් වැඩි පිරිසක් පාසල් වලට නොපැමිනීමෙන් පෙනී යන්නේ ආණ්ඩුව කෙරෙහි ජනතාවට විශ්වාසයක් නොමැති බව යැයි පාර්ලිමේන්තු මන්ත්‍රී රෝහිත අබේගුණවර්ධන පවසනවා. ,,,,ආණ්ඩුව කෙරෙහි ජනතා විශ්වාසය බිඳ වැටීම නිසා රටේ පරිපාලනය ද බිද වැටෙන බව මෙහිදී විස්තර කෙරුණා. ,,,,පාර්ලිමේන්තු මන්ත්‍රී රෝහිත අබේගුණවර්ධන එම අදහස් පළකළේ ශ්‍රී ලංකා පොදුජන පෙරමුණ අද කැඳවා තිබූ මාධ්‍ය හමුවකදීය"}
{"title":"සහරාන් හෂීම්ගේ තවත් සැලසුමක් වාලච්චේනෙන් හමුවෙයි (PHOTOS)","authors":["වසන්ත චන්ද්‍රපාල"],"date":{"year":"2019","month":"05","date":"06"},"views":"4127","content":"ජාතික තවුහීත් ජමාත් සංවිධානයේ නායකයා බව කියන සහරාන් හෂීම් විසින් පුහුණු කඳවුරක් පවත්වාගෙන යාමට සැලසුම් කල ස්ථානයක් ආරක්ෂක අංශ අද සොයා ගත්තා. ඒ වාලච්චේන රිදීතැන්න ඔමිනියාමඩු ප්‍රදේශයේදීයි. මෙම ඉඩමේ හිමිකරු බව කියන පුද්ගලයාද ආරක්ෂක අංශ විසින් අත්අඩංගුවට ගැනුණා.,,පී වී සි නළ දෙකක් තුළ සගවා තිබූ ජෙලට්නයිට් කූරු 236 ක් සහ ඇසිට් පිරවූ බූලියක් ද එහිදී සොයා ගැනුණු බවයි නෙත් නිවුස් වාර්තාකරු පවසන්නේ. දැනටමත් එහි ගොඩ නැගිල්ලක් ඉදිකර තිබෙන අතර තවත් ඉදිකිරීම් සඳහා අමුද්‍රව්‍ය රුගෙනවිත් තිබුණු බවද නෙත් නිවුස් වාර්තාකරු පැවසුවා. අත්අඩංගුවට ගත් ඉඩමේ හිමිකරු පවසා ඇත්තේ එහි භූගත බංකර ඉදිකිරීමට ද සැලසුම්කර තිබුනු බවයි. ,,ජාතික තවුහිද් ජමාත් සංවිධානයේ නායකයා බව කියන සහරාන් හෂීම් විසින් පවත්වාගෙන ගිය පුහුණු කඳවුරක් මීට පෙර කාත්තන්කුඩි ඔල්ලිකුලම් ප්‍රදේශයෙන් සොයා ගැනුණා. ඔහු විසින් පවත්වාගෙන ගිය තවත් පුහුණු කඳවුරක් නුවරඑළිය බ්ලැක්ෆූල් ප්‍රදේශයේදී අද සොයාගත්  බවයි පොලීසිය පැවසුවේ. මෙම පුහුණු කඳවුරේ 38 දෙනෙකු පුහුණුව ලබා ඇතැයි ද ඒ සඳහා ජාතික තව්හිත් ජමාත් සංවිධානයේ නායකයා බව කියන සහරාන් හෂිම් ද සහභාගී වී ඇතැයි ද සඳහන්."}
{"title":"ජාතික ආරක්ෂාව වෙනුවෙන් මල්වතු මහ නාහිමිගෙන් යෝජනාවලියක්","authors":["හේරත් ඒකනායක - මහනුවර"],"date":{"year":"2019","month":"05","date":"06"},"views":"2221","content":"ජාතික ආරක්ෂාව සඳහා වූ ජාතික ප්‍රතිපත්තියක් සකස් කිරීමට කඩිනමින් කටයුතු කරන්නැයි මල්වතු මහනායක අති පූජ්‍ය තිබ්බටුවාවේ ශ්‍රී සිද්ධාර්ථ සුමංගල හිමියන් ඉල්ලීමක් කරනවා. උන්වහන්සේ මෙම ඉල්ලීම කරන්නේ එවැනි ජාතික ප්‍රකිපත්තියකදී සැලකිල්ලට ගතයුතු කරුණු කිහිපයක්ද පෙන්වා දෙමින්.,,ආගමික අනන්‍යතාවන්ට ප්‍රමුඛත්වය දෙමින් ක්‍රියාත්මක බැංකු හා මූල්‍යක්‍රම ද ආගමික අධිකරණද අහෝසි කිරීම පළමු යෝජනාව වනවා. එක් ජාතියකට පමණක් සීමා වූ අධ්‍යාපන ආයතන වෙනුවට පොදු අධ්‍යාපන ආයතන සහ පොදු විෂය මාලා හදුන්වා දීමට ද ආගමික මතවාදයන් මත යැපෙමින් ආරම්භ කෙරෙන උසස් අධ්‍යාපන ආයතන තහනම් කිරීමට ද යෝජිතයි. බුර්කාව සහ නිකාබ් වැනි ජාතික ආරක්ෂාවට තර්ජනයක් වන වස්ත්‍ර ස්ථීරව තහනම් කිරීමට පියවර ගතයුතු බවද මෙමගින් යෝජනා කර තිබෙනවා. ,,ජාතික ආරක්ෂාවට තර්ජනයක් වන පරිදි අනවසරයෙන් ශ්‍රී ලංකාවේ  රැදී සිටින පුද්ගලයින් හදුනාගෙන ඔවුන් පිටුවහල් කළයුතු බව ද මල්වතු මහනාහිමියන්ගේ යෝජනාවක්. වාර්ගික රේඛා අනුව භූමි කළාප වෙන් කිරීම නතර කරන ලෙසද ආගමික අනන්‍යතාවන් මත මුදල් අයකරමින් සිදු කෙරෙන ආහාර ප්‍රමිතිගත කිරීම් නතර කළ යුතු බවද යෝජනා කර තිබෙනවා. ,,ජාතික ආරක්ෂාවට තර්ජනයක් වන බලවේග හදුනාගෙන ඒවාට ප්‍රතිපක්ෂව කටයුතු කිරීමට දේශීය බුද්ධි අංශ වෙත බලය දෙමින් බුද්ධි අංශ ශක්තිමත් කිරීමට ද මෙමගින් යෝජිතයි."}
{"title":"රටේ ආරක්ෂාව ගැන සෑහීමට පත්වන්න බැහැ - මන්ත්‍රි විජේදාස ","authors":["මහේෂ් චතුරංග "],"date":{"year":"2019","month":"05","date":"06"},"views":"2051","content":"රටේ ආරක්ෂාව පිළිබඳ තවමත් සෑහීමකට පත්විය නොහැකි බව පාර්ලිමේන්තු මන්ත්‍රී ජනාධිපති නීතිඥ ආචාර්ය විජේදාස රාජපක්ෂ පවසනවා. ,,,,යෝජිත ප්‍රතිත්‍රස්ත පනත පිළිබඳවද විජේදාස රාජපක්ෂ මන්ත්‍රීවරයා මෙහිදී අදහස් පළ කළා. ,,,,පාර්ලිමේන්තු මන්ත්‍රී ජනාධිපති නීතිඥ ආචාර්ය විජේදාස රාජපක්ෂ එම අදහස් පළකලේ පාස්කු ඉරිදා ප්‍රහාරයෙන් පසු ඒ සම්බන්ධයෙන් සෙවීමට පත්කෙරුණු ජනාධිපති කොමිසම හමුවේ අද සාක්ෂි ලබා දීමෙන් අනතුරුව මාධ්‍යවේදීන් සමග කළ සංවාදයකදී."}
{"title":"මීගමුවේ සියලුම නිවාස හොදින් සෝදිසි කරන්න -අගරදගුරු හිමිපාණන් ඉල්ලයි ","authors":["මහේෂ් චතුරංග "],"date":{"year":"2019","month":"05","date":"06"},"views":"2322","content":"මීගමුව ප්‍රදේශයේ සියලු නිවාස වඩා හොඳින් සෝදිසියකට ලක් කරන්නැයි කොළඹ අගරදගුරු අති උතුම් මැල්කම් කාදිනල් රංජිත් හිමිපාණන් ඉල්ලීමක් කරනවා. එසේ කිරීමෙන් ඊයේ ඇති වූ ආකාරයේ නොසන්සුන්තා නැවත ඇති වීම වළක්වා ගතහැකි බවයි කොළඹ අද පැවැත්වූ මාධ්‍ය හමුවකදී උන්වහන්සේ පෙන්වා දුන්නේ. ,,,,ජන කණ්ඩායම් අතර සාමය සහ සුහඳතාව ඇති කරන සංවිධාන ශක්තිමත් කළයුතු බවද මෙහිදි ප්‍රකාශ කෙරුණා. මීගමුව හා ආශ්‍රිත ප්‍රදේශවල සියලු මත්පැන් අලෙවි සැල් තාවකාලිකව වසා තැබීමට ද කටයුතු කරන ලෙයසි කාදිනල් හිමිපාණන් රජයෙන් ඉල්ලා සිටියේ."}
{"title":"රාජ්‍ය දේපල අවභාවිත කල හිටපු මන්ත්‍රිට සිවු වසරක සිර දඬුවමක් සහ මිලියන 5ක දඩයක් ","authors":["අධිකරණ වාර්තාකරු "],"date":{"year":"2019","month":"05","date":"06"},"views":"3521","content":"අග්‍රාමාතය කාර්යාලයට අයත් වාහනයක් තම මන්ත්‍රි ධූරය අහිමි වු පසු නැවත භාර නොදී අවභාවිත කළැයි කියන සිද්ධියක් සම්බන්ධයෙන් වැරැදිකරු වූ ද්‍රවිඩ ජාතික සංධානයේ හිටපු පාර්ලිමේන්තු මන්ත්‍රි පි.එච්. පියසේනට වසර හතරක සිරදඬුවම් නියම කිරීමට කොළඹ මහාධිකරණය අද (06) නියෝග කළා.,,සිරදඬුවමට අමතරව රුපියල් ලක්ෂ  54 ක දඩයක් ද ගෙවීමට මහාධිකරන විනිසුරු ගිහාන් කුලතුංග මහතා නියෝග කරනු ලැබුවා. හිටපු මන්ත්‍රීවරයා ට එරෙහිව පොදු දේපල පනත යටතේ අධිචෝදනා ගොනු කිරීමට නීතිපතිවරයා කටයුතු කර තිබුනා.,,මොහු 2015 අගොස්තු මාසයේ පැවති පාර්ලිමේන්තු මැතිවරණයෙන් පරාජය වු පසුත් මෙම වාහනය නැවත භාර නොදී අවභාවිත කර ඇති බවට නීතිපතිවරයා චෝදනා කර තිබුනා."}
{"title":"ගාල්ලේ නිවසක බලපත්‍ර නොමැති හමුදා නිල ඇඳුම් ගබඩාවක්","authors":["හේමන්ත කහවලගේ "," එම්.එම්.පී.ජී පෙරේරා "],"date":{"year":"2019","month":"05","date":"06"},"views":"2273","content":"ගාල්ල, තලාපිටිය තක්‍යා පාරේ නිවසක තිබී හමුදා නිල ඇඳුම් තොගයක් අද සොයා ගැනුණා. යුද හමුදා නිල ඇඳුම් 129 ක්, ගුවන් හමුදා නිල ඇඳුම් 20 ක්, නාවික හමුදා නිල ඇදුම් 14 ක් සහ යුද හමුදාව භාවිත කරන හිස් වැසුම් 69 ක් ඒ අතර වන බවයි පොලීසිය පවසන්නේ. ,,ගාල්ල, සමුද්‍ර වීදියේ වෙළඳ සැලක තිබී යුද හමුදා නිල ඇඳුම් 250 ක් ඊයේ සොයා ගැනුණා. ඒ සමග එම වෙළඳ සැලේ හිමිකරු බව කියන මොහොමඞ් සකීර් මොහොමඞ් සාමීල් නමැත්තෙකු ද ඊයේ අත්අඩංගුවට ගැනුනු අතර අද පරීක්ෂාවට ලක්කර ඇත්තේ ඔහුගේ නිවසයි. අදාල හමුදා නිල ඇදුම් තොගය ගම්පහ රණවිරු ඇපරල් ආයතනයෙන් තමන් ලබාගත් බව ද ප්‍රශ්න කිරීම් වලදී ඔහු ප්‍රකාශ කර තිබෙනවා. කෙසේ වෙතත් හමුදා නිල ඇඳුම් සන්තකයේ තබා ගැනීමට ඔහුට කිසිදු බලපත්‍රයක් නොමැති බවයි විමර්ශන වලින් තහවුරු කරගන ඇත්තේ.,,මේ අතර කහටගස්දිගිලිය ඊතල්වැටුනවැව ගම්මානයේ සිදු කෙරුණු සෝදිසි මෙහෙයුමකදී යුද හමුදා නිල ඇඳුම් වලට  සමාන ඇඳුම් තොගයක්  හමුවී තිබෙනවා. පුපුරන ද්‍රව්‍ය සහ සැක සහිත ආගමික ලේඛන කිහිපයක් ද එහිදී හමු වී තිබෙන බවයි නෙත් නිවුස් වාර්තාාකරු පවසන්නේ. අංක තහඩු නොමැති යතුරු පැදියක් ද හමු වී තිබෙනවා."}
{"title":"මව්ලවිගේ තොරතුරු වලින් තවත් අයෙක් අත්අඩංගුවට ","authors":["හේමන්ත කහවලගේ"],"date":{"year":"2019","month":"05","date":"06"},"views":"2099","content":"ජාතික තව්හිද් ජමාත් සංවිධානයේ තවත් සාමාජිකයෙකු අනුරාධපුර හොරව්පතාන ප්‍රදේශයේදී අත්අඩංගුවට ගෙන තිබෙනවා. සැකපිට තවත් පිරිමි පුද්ගලයින් 5 දෙනෙකු සහ කාන්තාවක් ද එහිදී අත්අඩංගුට ගෙන ඇති බවයි නෙත් නිවුස් වාර්තාකරු පැවසුවේ. ඔවුන් පිළිබද තොරතුරු ලැබී ඇත්තේ මීට දින කිහිපයට පෙර අත්අඩංගුවට ගැනුණු නියාස් නැමති මවුලවීවරයෙකුගෙන්. වලදමා තිබූ හාඞ් ඩිස් 3 ක්, සැක සහිත සංයුක්ත තැටි 46 ක් සහ කඩුවක්ද මෙහිදි සොයාගෙන තිබෙනවා. ,,මීට පෙර අත්අඩංගුවට ගැණුනු නියාස් මවුලවීවරයා හොරෙව්පතාන මුක්කරවැව ප්‍රදේශයේ අරාබි පාසලක් පවත්වා ගෙනගිය අයෙක්. විවිධ වර්ගයේ රබර් මුද්‍රා 35 ක් ද ඔහු සන්තකයේ තිබී සොයා ගැනුණා. මෙම මවුලවීවරයා ජාතික තව්හිද් ජමාත් සංවිධානයේ ප්‍රාදේශිය නායකයෙකු ද බවයි විමර්ශනවලින් හෙළිව ඇත්තේ."}
{"title":" පාසල් කටයුතු ඉක්මනින් යථා තත්ත්වයට පත්වනු ඇති : අධ්‍යාපන ඇමති කියයි ","authors":["මහේෂ් චතුරංග "],"date":{"year":"2019","month":"05","date":"06"},"views":"1584","content":"2019 දෙවන අධ්‍යන වාරය සඳහා පාසල් විවෘත කෙරුණු අද දරු දැරියන්ගේ පැමිණිම සාප්ක්ෂව අඩු මට්ටමක පැවැතියත් ඉතා ඉක්මනින් සියලු පාසල්වල අධ්‍යන කටයුතු යථා තත්වයට පත්වනු ඇතැයි අධ්‍යාපන අමාත්‍ය අකිල විරාජ් කාරියවසම් විශ්වාසය පළ කරනවා. කොළඹින් බැහැර ඇතැම් පාසල් වල අද දිනයේද දරු දැරියන්ගේ සතුටුදායක පැමිණිමක් වාර්තා වූ බවයි අමාත්‍යවරයා වැඩිදුරටත් පැවසුවේ. ,,,,පාසල්වල ආරක්ෂාව වෙනුවෙන් විදුහල්පතිවරුන්ගෙන්, ගුරුවරුන්ගෙන්, අනධ්‍යන කාර්යය මණ්ඩලවලින් සහ මව්පියන්ගෙන් ලැබුණු සහය කෘතවේදීව අගය කරන බව අධ්‍යාපන අමාත්‍ය අකිල විරාජ් කාරියවසම් පවසනවා. පාසල්වල ආරක්ෂාව සඳහා ආරක්ෂ අංශ ලබාදෙන සහයද ගෞරවයෙන් සිහිපත් කරන බවයි අමාත්‍යවරයා පවසන්නේ.,,2019 දෙවන අධ්‍යන වාරය සඳහා පාසල් විවෘත කිරීම අදියර දෙකක් යටතේ සිදු කෙරෙනවා. පාසල් අද විවෘත කෙරුණේ 6 සිට 13 දක්වා වන ශ්‍රේණි සඳහායි. 1 සිට 5 දක්වා ශ්‍රේණි සඳහා ලබන 13 වෙනිදා පාසල් විවෘත කෙරෙනවා. මෙලෙස පාසල් විවෘත කිරීමට තීරණය කළේ ආරක්ෂාව පිළිබඳ ප්‍රමාණවත් තහවුරුවක් ද සහිතව බවයි අධ්‍යාපන අමාත්‍යවරයා අවධාරණය කළේ.,පාසල්වල ආරක්ෂාව සම්බන්ධයෙන් සැක මතුකරමින් ඇතැම් වෘත්තීය සමිති විසින් සිදු කරන ප්‍රකාශ දැඩි සේ ප්‍රතික්ෂේප කරන බව ද මෙහිදි වැඩිදුරටත් ප්‍රකාශ කෙරුණා.,,මේ අතර කතෝලික පෞද්ගලික පාසල් ද ආරක්ෂාව තහවුරු කර කඩිනමින් යළි විවෘත කරන බව කොකොළඹ අගරදගුරු අති උතුම් මැල්කම් කාදිනල් රංජිත් හිමිපාණන් පවසන්නේ. තාවකාලිකව අත්හිටවු දේව මෙහෙයන් ද කඩිනමින් යළි ආරම්භ කළයුතු බව උන්වහන්සේ පැවසුවා.,,,,කාදිනල් හිමිපාණන් මෙම කරුණු දැක්වූයේ කොළඹ අද පැවැත්වූ මාධ්‍ය හමුවේදීයි."}
{"title":"ගෑස්පහ හන්දියේ සැක සහිත පාර්සලයක් ආරක්ෂිතව පුපුරුවා හැරේ","authors":["හේමන්ත කහවලගේ "," පාලිත ආරියවංශ - බදුල්ල"],"date":{"year":"2019","month":"05","date":"06"},"views":"3373","content":"කොළඹ ගෑස්පහ හන්දියේ යතුරු පැදියක් මත තිබූ සැක සහිත පාර්සලයක් යුද හමුදා බෝම්බ නිශ්ක්‍රීය අංශය විසින් ආරක්ෂිත පුපුරුවා හැරුණා. මෙම පාර්සලයේ තිබී ඇත්තේ රේඩියෝවක් බවයි විමර්ශන වලින් හෙළි වුණේ.,,මේ අතර බදුල්ල අඹගස්දෝව ලද්දුම මුදනාව ගම්මානයේ කැළෑ රොදක සගවා තිබූ කඩුවක් සහ පිහි 15 ක් පොලීසිය කළ සෝදිසියකදී සොයාගෙන තිබෙනවා. අබ්දුල්ලා නැමති පුද්ගලයෙකු සැකපිට අත්අඩංගුවට ගෙන ඇති බවයි නෙත් නිවුස් වාර්තාකරු පවසන්නේ."}
{"title":"කාදිනල් හිමියන්ගෙන් මල්වතු හා අස්ගිරි මහ නා හිමියන්ට විශේෂ ලිපියක්","authors":["හේරත් ඒකනායක - මහනුවර"],"date":{"year":"2019","month":"05","date":"06"},"views":"3799","content":"කොළඹ අගරදගුරු අති උතුම් මැල්කම් කාදිනල් රංජිත් හිමිපාණන් අස්ගිරි හා මල්වතු මහ නා හිමිවරුන් වෙත විශේෂ ලිපියක් යවා තිබෙනවා. කාදිනල් හිමියන්ගේ නියෝජිතයෙකු මහ නා හිමිවරුන් වෙත පැමිණ මෙම ලිපිය භාරදුන් බවයි නෙත් නිවුස් වාර්තාකරු පවසන්නේ. ,,පාස්කු ඉරිදා ප්‍රහාරයෙන් පසු කතෝලික ජනතාව සමග කණගාටුව බෙදා ගැනීමට එකතු වීම සම්බන්ධයෙන් සිය ස්තූතිය පළ කරන බව කාදිනල් හිමිපාණන් මෙමගින් ප්‍රකාශ කර තිබෙනවා. මනුෂ්‍යත්වයට නිග්‍රහ වන සියලු කටයුතු අප රටින් තුරන් කිරීමට මහනායක හිමිවරුන් ගනු ලබන ක්‍රියාමාර්ග සමග සහයෝගයෙන් කටයුතු කිරීමට ද සූදානම් බවයි කාදිනල් හිමිපාණන් මෙම ලිපියෙන් අවධාරණය කර ඇත්තේ."}
{"title":"ඇමති රිෂාඩ්ගේ නිවසත් පරික්ෂාවට ලක් කරයි ","authors":["මාධව කුලසූරිය -වවුනියාව"],"date":{"year":"2019","month":"05","date":"06"},"views":"10474","content":"කර්මාන්ත හා වාණිජ කටයුතු අමාත්‍ය රිෂාඩ් බදියුදීන්ට අයත් මන්නාරම තාරපුරම් හි පිහිටි නිවස අද (6) ආරක්ෂක අංශ විසින් විශේෂ සෝදිසියකට ලක්කළ බව මන්නාරම ආරක්ෂක අංශ සදහන් කර සිටිනවා.,,මන්නාරම ආරක්ෂක අංශ පැවසූවේ අමාත්‍යවරයාගේ නිවස ඇතුළුව තාරාපුරම්හි තුර්කි නගර් නැමති මුස්ලිම් ගම්මානය පරීක්ෂාකට ලක්  කළ බවයි. මෙම සෝදිසි මෙහෙයුම වෙනුවෙන් යුද හමුදාව, පොලිසිය හා පොලිස් විශේෂ කාර්ය බළකාය එක්ව සිටිය බවයි අප නෙත් නිව්ස් වාර්තාකරු සදහන් කර සිටියේ.,,රිෂාඩ් බදියුදීන් අමාත්‍යවරයාගේ තාරාපුරම් නිවස තුළ තිබි කිසිදු සැකකටයුතු යමක් සොයාගැනීමට නොහැකිවූ බවද ආරක්ෂක අංශ සදහන් කර සිටියා.,,ආරක්ෂක අංශ පැවසුවේ තුර්කි නගර් හි නිවාස පරීක්ෂා කිරීමේදි පිහි කිහිපයක් සොයාගත් අතර අදාළ උපකරණ මන්නාරම පොලිසිය වෙත භාරදුන් බවයි.,,අමාත්‍ය රිෂාඩ් බදියුදීන් මහතා ඉකුත් සිකුරාදා රාත්‍රියේදි මස්කට් නුවර බලා විදෙස් ගතවිය."}
{"title":"පාස්කු ප්‍රහාරයට පෙර අවසන් පුහුණුවීම් සිදුකළ තව්හිත් ජමාත් සංවිධානයේ පුහුණු කඳවුර නුවරඑලියෙන් සොයා ගැනේ (PHOTOS)","authors":["රංජිත් රාජපක්ෂ - හැටන්"],"date":{"year":"2019","month":"05","date":"06"},"views":"10756","content":"ජාතික තව්හිත් ජමාත් සංවිධානය විසින් නුවරඑලිය බ්ලැක්ෆුල් ප්‍රදේශයේ පවත්වාගෙන ගිය පුහුණු කදවුරක් නුවරඑලිය පොලිසිය සහ යුධ හමුදාවේ නිලධාරීන් විසින් අද (06) වටලා තිබෙනවා. අම්පාර, කල්මුණේ සයින්දමරදු ප්‍රදේශයේ දී ආරක්ෂක අංශ විසින් අත්අඩංගුවට ගන්නා ලද එම අන්තවාදී සංවිධානයට අයත් සාමාජිකයෙකුගෙන් සිදුකරනු ලැබූ ප්‍රශ්න කිරීමේදී ඔහුගෙන් ලද තොරතුරු මත මෙම දෙමහල් ගොඩනැගිල්ල තුල පවත්වාගෙන ගිය පුහුණු කඳවුර පිලිබදව තොරතුරු අනාවරණය වී ඇත.,,මෙම පුහුණු කදවුර තුල අන්තවාදී සාමාජිකයින්  38 දෙනෙකු පුහුණුව ලැබු බවත්, මෙම පුහුණු කදවුරට ඉකුත් පාස්කු ඉරිදා බෝම්බ ප්‍රහාර මාලාව සැලසුම්කරණ ලද මොහොමඩ් සහරාන් හෂීම් ද  සහභාගි වි ඇති බව කරුණු හෙළිවී ඇත.,,දිවයිනේ ස්ථාන කිහිපයකම අප්‍රේල් මස 21 වෙනිදා සිදු කල මරාගෙන මැරෙන බොම්බ ප්‍රහාරයේ අවසන් පුරුදු පුහුණු විම් අප්‍රේල් මස 17 වෙනි දින සහරාන්ගේද සහභාගිත්වයෙන් මෙහිදී සිදු කල ඇති බවයි දැනට සිදු කර ඇති මුලික පරික්ෂණ වලදි අනාවරණය වි ඇත්තේ.,,නුවරඑලිය බ්ලැක්ෆුල් ප්‍රදේශයේ ප්‍රධාන පාසලක් ඉදිරිපිට කෙටිකාලින කුලි පදනම මත ලබාගත් දෙමහල් නිවසක මෙම පුහුණු කදවුර පවත්වාගෙන ගොස් ඇත්තේ. එම නිවසේ අයිතිකරු සහ එම නිවසට පහසුකම් සැපයු නුවරඑලිය බ්ලැක්ෆුල් ප්‍රදේශයේ පදිංචිකරුවන් දෙදෙනෙක් නුවරඑලිය පොලිසිය මගින් අත්අඩංගුවට ගෙන ඇත.,,සිද්ධිය සම්බන්ධයෙන් නුවරඑලිය පොලිසිය සහ යුධ හමුදාව එකාබද්ධව අංශ කිහිපයක් ඔස්සේ පරික්ෂණ පවත්වමින් සිටින බවයි අප නෙත් නිව්ස් වාර්තාකරු සදහන් කර සිටියේ."}
{"title":"සැක සහිත ලෙස වතුකරයේ සැරිසැරූ තුන් දෙනෙක් අත්අඩංගුවට (PHOTOS)","authors":["රංජිත් රාජපක්ෂ - හැටන්"],"date":{"year":"2019","month":"05","date":"06"},"views":"2606","content":"සැක සහිත ලෙස වතුකරයේ සැරිසරමින් සිටි පුද්ගලයින් තුන් දෙනෙකු වතු කම්කරුවන් විසින් කොටුකරගෙන පොලීසියට භාර දී තිබෙනවා. ලොයිනෝන් සහ එල්ටොප් යන වතු ආශ්‍රිතව ඔවුන් ත්‍රීරෝද රථයකින් දින 3 ක් තිස්සේ එහා මෙහා ගොස් ඇති බවයි  පැවසෙන්නේ.,,එම ත්‍රීරෝද රථය ද වතු කම්කරුවන් විසින් පොලීසියට භාර දී තිබෙනවා. පොලීසිය පවසන්නේ සැකකරුවන් තුන් දෙනා සහ ත්‍රීරෝද රථය හැටන් මහේස්ත්‍රාත් අධිකරණය වෙත ඉදිරිපත් කරන බවයි."}
{"title":"පේරාදේණිය සරසවියේ ශිෂ්‍ය නේවාසිකාගාරයෙත් සැක සහිත ද්‍රව්‍ය","authors":["ජේ.ඒ.එල්.ජයසිංහ"],"date":{"year":"2019","month":"05","date":"06"},"views":"4264","content":"පේරාදෙණිය විශ්ව විද්‍යාලයේ ශිෂ්‍ය නේවාසිකාගාරයේ තිබී යුද හමුදා නිල ඇඳුමට සමාන ටී ෂර්ට්ස්, යුද හමුදා නිලධාරීන් භාවිත කරන බූට්ස්, වෝකිටෝකි, සිම් කාඞ්පත් කිහිපයක් සහ අන්තවාදී ඉස්ලාම් දේශන සහිත පොත්පත් හා ලිපි ලේඛන හමු වී තිබෙනවා.,,නෙත් නිවුස් වාර්තකාරු පවසන්නේ මෙම සැක සහිත ද්‍රව්‍ය ලග තබාගෙන සිටි ශිෂ්‍යන් ද මේ වනවිට හදුනාගෙන තිබෙන බවයි. එහෙත් විශ්ව විද්‍යාල නිවාඩු ලබා දී ඇති නිසා ඔවුන් නිවෙස් කරා ගොස් ඇතැයි ද ඒ අනුව ඔවුන් ගෙන්වා ප්‍රශ්න කිරීමට කටයුතු කෙරෙමින් ඇතැයි ද නෙත් නිවුස් වාර්තාකරු පවසනවා."}
{"title":"මුස්ලිම් නම් සිංහල නම් කිරීමක් ගැන පැතිර යන කතාවේ ඇත්ත පහදයි","authors":["හේමන්ත කහවලගේ","ලහිරු කපුගේ "],"date":{"year":"2019","month":"05","date":"06"},"views":"9256","content":"මුස්ලිම් ජාතිකයින් 27දෙනෙකු සිය නම් සිංහල නම් ලෙස වෙනස් කිරීමට ඉල්ලීම් ඉදිරිපත් වී ඇතැයි පළවන වාර්තා අසත්‍ය බව වත්තල ප‍්‍රාදේශීය සභාව පවසනවා.,,ප‍්‍රාදේශීය ලේකම් පී. ඩී. ටී. සී. රාජිකා පැවසුවේ 2016 සිට ලිපි ලේඛණ පරීක්ෂා කළද එවැනි ඉල්ලීමක් ඉදිරිපත්ව නොතිබූ බවයි. ,,තමන් මේ පිළිබඳව ඉහළ නිලධාරීන්වද දැනුවත් කර ඇති බවත් කියා සිටියා."}
{"title":"මෙරට ත‍්‍රස්තවාදී ක‍්‍රියාවලට සම්බන්ධ සියලූ දෙනාට කඩිනමින් නීතිමය පියවර ගත යුතු බව අභියාචනාධිකරණයේ සභාපති විනිසුරුවරයා කියයි","authors":["හේමන්ත කහවලගේ"],"date":{"year":"2019","month":"05","date":"06"},"views":"2379","content":"ශ‍්‍රී ලංකාවේ සිදුවූ ත‍්‍රස්තවාදී ක‍්‍රියාවලට සම්බන්ධ සියලූ දෙනාට කඩිනමින් නඩු පවරා නීතිමය පියවර ගත යුතු බව අභියාචනාධිකරණයේ සභාපති විනිසුරුවරයා ලෙස පත්වූ ජනාධිපති නීතිඥ යසන්ත කෝදාගොඩ අද (06) අවධාරණය කළා.,,ඒ, අභියාචනාධිකරණයේ 47 වෙනි සභාපති විනිසුරුවරයා ලෙසට ඔහු පිළිගැනීම වෙනුවෙන් අභියාචනාධිකරණයේදී අද පැවැති සාම්ප‍්‍රදායික උත්සවයේදීයි. එහිදී ඔහු කියා සිටියේ ත‍්‍රස්තවාදය වැළැක්වීමේ ක‍්‍රමවේද අනුගමනය කිරීමට බලධාරීන් කටයුතු කළ යුතු බවයි. ,,ජනාධිපති නීතිඥ යසන්ත කෝදාගොඩ, අභියාචනාධිකරණයේ සභාපති විනිසුරුවරයා ලෙස ජනාධිපතිවරයා විසින් ඉකුත් දා පත් කරනු ලැබුවා.,,මේ අතර පොලීසියේ ජ්‍යෙෂ්ඨ නිලධාරියෙකු ඉදිරියේදී අත්අඩංගුවට ගනු ඇතැයි වාර්තා වනවා. ඒ, පාස්කු ඉරිදා සිදුවූ ත‍්‍රස්ත ප‍්‍රහාරයට අදාළව දැනට සිදු කර ගෙන යන විමර්ශනවලට අනුවයි. ප‍්‍රහාරය වැළැක්වීමට ප‍්‍රමාණවත් පියවර නොගත් බවට මෙම ජ්‍යෙෂ්ඨ පොලිස් නිලධාරියාට චෝදනා එල්ල වී ඇති බවයි වාර්තා වන්නේ."}
{"title":"සෞදි අරාබියෙන් ආපු රහස්‍ය ලිපිය ගැන විදේශ කටයුතු අමාත්‍යාංශයත් තොරතුරු දන්නේ මාධ්‍යයෙන්ලු","authors":["තරංග රුක්ෂාන්"," ලහිරු කපුගේ"],"date":{"year":"2019","month":"05","date":"06"},"views":"3351","content":"පාස්කු ඉරිදා එල්ල වූ ත‍්‍රස්ත ප‍්‍රහාරය සම්බන්ධයෙන් සවුදි අරාබියේ විදේශ අමාත්‍යවරයා මෙරට පිහිටි සවුදි තානාපතිවරයා වෙත එවූ බව කියන රහස්‍ය ලිපිය සම්බන්ධයෙන් විදේශ කටයුතු අමාත්‍යාංශයේ අවධානය යොමුව තිබෙනවා.,,එහි ජ්‍යෙෂ්ඨ ප‍්‍රකාශිකාවක සඳහන් කළේ ඒ සම්බන්ධයෙන් අමාත්‍යාංශ ලේකම්වරයා දැනුවත් කරන බවයි. තම අමාත්‍යාංශය ද අදාළ  ලිපිය පිළිබඳ තොරතුරු දැන ගත්තේ මාධ්‍ය මගින් එය ප‍්‍රචාරය කිරීමෙන් පසුව බව ඇය සඳහන් කළා.  ,,පාස්කු ඉරිදා එල්ල වූ ත‍්‍රස්ත ප‍්‍රහාරයට දින 05කට පෙර සෞදි අරාබියේ විදේශ කටයුතු අමාත්‍ය බින් අබ්දුල් අසිස් අල් අසාෆ්ගේ අත්සනින් යුතුව මෙරට පිහිටි සෞදි  තානාපතිවරයා වෙත එවන ලද මෙම රහස්‍ය ලිපිය සම්බන්ධයෙන් නෙත් නිවුස් මීට පෙර  තොරතුරු අනාවරණ කළා.,,එමගින් සෞදි විදේශ කටයුතු අමාත්‍යවරයා, හදිසි කටයුත්තක් සේ සලකා දන්වා තිබුණේ සෞදි තානාපතිවරයා සතු දේශීය සහ විදේශීය කණ්ඩායම් වලට අදාළ සියලූ පරිගණක දත්ත මකා දැමීමට හා ලිපිලේඛන විනාශ කිරීමට පියවර ගන්නා ලෙසයි. ,,පාස්කු සමය එළඹෙන බැවින් ඉදිරි දින කිහිපයේදී ජනතාව බහුල වශයෙන් ගැවසෙන ස්ථාන හා දේවස්ථාන ආදිය හැකිතාක් මගහරින ලෙසට ද අදාළ ලිපියෙන් තානාපති උපදේශකයින්, කාර්යාල සේවකයින් සහ සෞදි අරාබියට සම්බන්ධ ආරක්ෂක හා බුද්ධි අංශ නිලධාරීන් දැනුවත් කර ඇතැයි ද සඳහන්. ,,මේ සම්බන්ධයෙන් නෙත් නිවුස් කළ විමසීමකදී විදේශ කටයුතු අමාත්‍යාංශයේ ජ්‍යෙෂ්ඨ ප‍්‍රකාශිකාව සඳහන් කළේ  ඕනෑම රටක විදේශ අමාත්‍යවරයෙකුට තවත් රටක සිය තානාපතිවරයෙකුට  ඕනෑම ආකාරයක දැනුම් දීමක් නිල වශයෙන් සිදු කළ හැකි බවයි."}
{"title":"ආන්දෝලනාත්මක තඹ කම්හලේ සේවකයින් 09 දෙනාට ඇප","authors":["අධිකරණ වාර්තාකරු"],"date":{"year":"2019","month":"05","date":"06"},"views":"3450","content":"පසුගිය අප්‍රේල් 21 වැනිදා කොළඹ ප්‍රදේශයේ සිදු කළ බෝම්බ පිපිරීම්වලට සම්බන්ධ යැයි සැකපිට අත්අඩංගුවට ගත් වැල්ලම්පිටිය තඹ කම්හලක සේවය කළ සේවකයින්  9 දෙනෙකු ඇප මත මුදාහැරීමට කොළඹ ප්‍රධාන මහේස්ත්‍රාත් අධිකරනය අද (06) නියෝග කළා.,,සැකකරුවන්ට එරෙහිව සාක්ෂි හෝ චෝදනා ඉදිරිපත් කිරීමට, ත්‍රස්තවාදය වැලැක්වීමේ පනත හෝ වෙනත් පනතක් ඉදිරිපත් කිරීමට පොලිසිය අපොහොසත් වීම හේතුවෙන් ඔවුන් ඇප මත මුදාහැරීමට කොළඹ අතිරේක මහේස්ත්‍රාත් ප්‍රියන්ත ලියනගේ නියෝග කළා.,,ඒ අනුව සැකකරුවන්ට රුපියල් ලක්ෂ පහේ ශරීර ඇප දෙක බැගින් නියම කර මුදාහැරීමට අතිරේක මහේස්ත්‍රාත්වරයා නියෝග කළා.,,කෙසේවෙතත් සිද්ධියට අදාල දහවන සැකකරු සම්බන්ධයෙන් ත්‍රස්ත විමර්ශන ඒකකය වෙත යොමු කිරීමට අවශ්‍ය බව දැනුම් දුන් අතර ඔහු රක්ෂිත බන්ධනාගාර ගත කිරීමට අධිකරණය නියෝග කළා.,,කොළඹ හෝටලයක් තුළ සිදු කළ මරාගෙන මැරෙන බෝම්බ පිපිරීමට සම්බන්ධ වූ ඉන්සාන් ඊබ්‍රාහිම්ට අයත් තඹ කර්මාන්ත ශාලාවේ මෙම සැකකරුවන් සේවය කර තිබෙනවා."}
{"title":"මාවනැල්ලේ බුදුපිළිම කැඞීමේ සිද්ධියේ සැකකරුවන් 13 දෙනා යළි රිමාන්ඩ් (PHOTOS)","authors":["සමන් විජය බණ්ඩාර"],"date":{"year":"2019","month":"05","date":"06"},"views":"1566","content":"මාවනැල්ලේ බුදුපිළිම කැඞීමේ සිද්ධිය සම්බන්ධයෙන් අත්අඩංගුවට ගත් සැකකරුවන් 13දෙනා මැයි මස 20වැනිදා තෙක් තවදුරටත් රක්ෂිත බන්ධනාගාර ගත කිරීමට අද (06) නියෝග කෙරුණා.,,ඒ, ඔවුන් මාවනැල්ල දිසා මහේස්ත‍්‍රාත් අධිකරණයට ඉදිරිපත් කිරීමෙන් අනතුරුවයි.,,ගම්පොළදි අත්අඩංගුවට ගත් බුදුපිළිම කැඞීමේ සිද්ධියේ ප‍්‍රධාන සැකකරුවන් දෙදෙනා තවදුරටත් අපරාධ පරීක්ෂණ දෙපාර්තමේන්තුව භාරයේ රඳවා ගෙන ප‍්‍රශ්ණ කරන බවයි මෙහිදී වැඩිදුරටත් ප‍්‍රකාශ කෙරුණේ.,,සැකකරුවන් බන්ධනාගාරයේ සිට අධිකරණයට රැගෙන එන අවස්ථාවේ පොලිස් ආරක්ෂාවක් ද යොදවා තිබූ බවයි නෙත් නිවුස් වාර්තාකරු සඳහන් කළේ."}
{"title":"පියල් නිශාන්තගෙන් ප්‍රශ්න කරයි","authors":["දිනුක් හේවාවිතාරණ"],"date":{"year":"2019","month":"05","date":"06"},"views":"3133","content":"අසත්‍ය ප්‍රකාශයක් සිදුකිරීම සම්බන්ධයෙන් වන විමර්ශනයකට අදාළව ප්‍රකාශයක් ලබාදීම සඳහා පාර්ලිමේන්තු මන්ත්‍රී පියල් නිශාන්ත අද (06) අපරාධ පරීක්ෂණ දෙපාර්තමේන්තුව වෙත පැමිණියා.,,මේ වන විට ඔහුගෙන් ප්‍රශ්න කරමින් සිටින බවයි වාර්තා වෙන්නේ.,,පසුගියදා කල්මුණේ - සයින්දමරුදු ප්‍රදේශයේදී මෙහෙයුමක් අතරතුර සිදුවූ වෙඩි තැබීම් සහ පිපිරීම් සිද්ධිවලදී ආරක්ෂක අංශ නිලධාරින් පිරිසක් මියගිය බවට සිදුකළ බව කියන ප්‍රකාශයක් සම්බන්ධයෙනුයි මෙම විමර්ශන සිදු කෙරෙන්නේ."}
{"title":"දිවයින පුරා පාසල්වල තත්ත්වය මෙන්න (PHOTOS)","authors":["කාංචන කුමාර","උපේන්ද්‍ර සේරසිංහ","සනත් ගමගේ","රංජිත් රාජපක්ෂ","රොමේෂ් මධුෂංක","පාලිත ආරියවංශ"],"date":{"year":"2019","month":"05","date":"06"},"views":"13180","content":"පාස්කු ඉරිදා ත‍්‍රස්ත ප‍්‍රහාරය හේතුවෙන් කල් දැමුණු මේ වසරේ දෙවන පාසල් වාරය අද (06) ආරම්භ වුවත් කොළඹ ඇතුළු දිවයිනේ ප්‍රදේශ රැසක ළමුන්ගේ පැමිණීමේ විශාල අඩුවක් පැවතුණු බව වාර්තා වෙනවා.,,අද දින පාසල් ආරම්භ කෙරුණේ ති‍්‍රවිධ හමුදාව සහ පොලීසියේ විශේෂ ආරක්ෂාවක් මධ්‍යයේයි. ,,අදියර දෙකක් යටතේ පාසල් ආරම්භ කිරීම සිදු වනවා. ඒ යටතේ අද පාසල් ආරම්භ කෙරෙන්නේ 6 වන ශ්‍රේණියේ සිට ඉහළ ශ්‍රේණිවල සිසුන් සඳහායි. ,,ඌව පළාත් නගර බද පාසල්වල සිසුන්ගේ පැමිණීම 2% සිට 6%ක් දක්වා පැවති අතර ගම්බද පාසල්වල ළමයින්ගේ පැමිණීම 10% සිට 20% දක්වා පැවැති බවයි වාර්තා වුණේ.,,දඹුල්ල ප්‍රදේශයේ පාසල් රැසක දරුවන්ගේ පැමිණීම ද විශාල වශයෙන් අඩුවක් පවති බවයි විදුහල්පතිවරුන් පවසන්නේ.,, ,,,,,,,,,,,, ,,හම්බන්තොට රජයේ පාසල්වලට සිසුන්ගේ පැමිණීම අද දිනයේ ඉතාම දුර්වල මට්ටමක පැවැති බවද nethnews.lk වාර්තාකරු සඳහන් කළා.,, ,,,,,, ,,මේ අතර වතුකරයේ පාසල්වලට ළමුන්ගේ පැමිණිමේ අඩුවක් පවතින බවයි එම පාසල්වල විදුහල්පතිවරුන් පවසන්නේ.,, ,,,,,,,,,,,,,,,, ,,කුලියාපිටිය නගරයේ පාසල්වල දරුවන්ගේ පැමිණීම ද ඉතා පහළ මට්ටමක පවතින බවයි වාර්තා වුණේ. බොහෝ දරුවන් අද දිනයේ දෙමාපියන් සමග පාසල් වෙත පැමිණ සිටි අතර පාසල්වල දරුවන්ගේ අඩුව දැක යළි දරුවන් නිවෙස් වෙත රැගෙන ගොස් ඇති බවද වාර්තා වුණා.,, ,,,, ,,මේ අතර  උතුරේ  පාසල්ද අද දිනයේ පූර්ණ ආරක්ෂාවක් යටතේ ආරම්භ කර තිබූ අතර දරුවන්ගේ පැමිණීම එහිදී ද සැළකිය යුතු මට්ටමකින් අඩු වී තිබෙනවා."}
{"title":"කරුණු කිහිපයක් නිසා අද පක්ෂ නායක රැස්වීමක්","authors":["දිනුක් හේවාවිතාරණ"],"date":{"year":"2019","month":"05","date":"06"},"views":"1925","content":"අද දහවල් 2.00ට පාර්ලිමෙන්තුවේ පක්ෂ නායක රැස්විමක් කථානායක කරු ජයසුරියගේ ප්‍රධානත්වයෙන් පැවැත්විමට නියමිත බව කථානායක කාර්යාලය සඳහන් කරනවා.,,හෙට (07) දිනයේදි යළි ආරම්භ විමට නියමිත පාර්ලිමේන්තු සැසිවාරයේ න්‍යාය පත්‍රය සකස් කිරිම ආදි වැදගත් කරුණු කිහිපයක් සම්බන්ධයෙන් මෙහිදි සාකච්ඡා කිරිමට නියමිත බවයි කථානායක කාර්යාලයේ ප්‍රකාශකයෙක් සඳහන් කර සිටියේ."}
{"title":"මෙරටට ගෙනා කඩු තුන්දහස ගැන තවදුරටත් පරීක්ෂණ ","authors":["හේමන්ත කහවලගේ"],"date":{"year":"2019","month":"05","date":"06"},"views":"5766","content":"කොටුව 03වන හරස්වීදියෙන් පසුගියදා සොයා ගත් කඩු මෙරටට ගෙන්වා ඇත්තේ පානදුර ප‍්‍රදේශයේ ප‍්‍රකට ව්‍යාපාරිකයෙකු බව අනාවරණ වී තිබෙනවා. ඔහු මෙරටට කඩු 3,000ක් ගෙනැවිත් ඇති බවටයි ආරක්ෂක අංශ සැක පළ කරන්නේ. ඒ, කෘෂිකාර්මික කටයුතු සඳහා බවට පවසමින්. ඒ සම්බන්ධයෙන් වැඩිදුර විමර්ශන සිදුවන බවයි පොලීසිය පැවසුවේ. ,,මේ අතර පානදුර කෙසෙල්වත්ත ගිම්පත ප‍්‍රදේශයේ නිවාසවලට ඉකුත් සමයේ කිසියම් පිරිසක් ගල් ගැසීමේ සිද්ධිය සම්බන්ධයෙන් ද තොරතුරු හෙළි කර ගෙන තිබෙනවා. ඒ සදහා පොලිස් නිල සුනඛයින්ද යොදා ගත් අතර පානදුර උතුර පොලිසියේ ස්ථානාධිපතිවරයාගේ උපදෙස් මත එහි අපරාධ අංශයේ ස්ථානාධිපති ඇතුළු නිලධාරීන් පිරිසක් සිවිල් ඇඳුමින් සැරසී සිදුකල විමර්ශනයේදී අනාවරණ කර ගෙන ඇත්තේ ප‍්‍රදේශයේ තරුණයින් පිරිසක් ඊට සම්බන්ධ බවයි. පසුව ඔවුන්ට අවවාද කර මුදා හැර ඇති බව පොලීසිය ප‍්‍රකාශ කළා. මේ අතර ප්‍රදේශයේ ආරක්ෂාවට යුධ හමුදා භට පිරිස්ද යොදා ඇති බවයි වාර්තා වන්නේ."}
{"title":"ශ‍්‍රී ලංකා කි‍්‍රකට් 'ලෝක කුසලාන නිල ඇඳුමේ' සැඟවුණු කතාව හෙළිකරයි ","authors":["තරංග රුක්ෂාන්"," ලහිරු කපුගේ","මහේෂ් චතුරංග"],"date":{"year":"2019","month":"05","date":"06"},"views":"3978","content":"මෙවර ලෝක කුසලාන කි‍්‍රකට් තරගාවලිය වෙනුවෙන් හඳුන්වා දුන් ශ‍්‍රී ලංකා කණ්ඩායමේ නිල කබාය සම්බන්ධයෙන් මේ වනවිට කතාබහක් මතුව තිබෙනවා.,,ඊට හේතුවී ඇත්තේ ශ‍්‍රී ලංකා නිල ජර්සියෙහි සහ පුහුණුවීම්වලදී අඳින ඇඳුමෙහි කැස්බෑ රුවක් අන්තර්ගතවීමයි. සමාජ මාධ්‍ය ඔස්සේ ඇතැම් පාර්ශ්ව අදහස් පළ කර තිබුණේ කැස්බෑවා මෙන් ශ‍්‍රී ලංකා කි‍්‍රකට් කණ්ඩායම ද ඉතා සෙමින් ගමනක නිරතවීම මෙමගින් ගම්‍ය වන බවයි.,,එහෙත්, නෙත් නිවුස් කළ සොයා බැලීමකදී අනාවරණ වුණේ ශ‍්‍රී ලංකා කි‍්‍රකට් කණ්ඩායමේ ලෝක කුසලාන නිල ඇඳුමට කැස්බෑයෙකු ඇතුළත් කර ඇත්තේ වෙනත් පුළුල් පරමාර්ථයකින් බවයි. ,,මෙම නිල ඇඳුම නිර්මාණය කර ඇත්තේ දිවයින වටා වෙරළ හා මුහුද ආශි‍්‍රතව සොයා ගත් අපද්‍රව්‍ය ප‍්‍රතිචකී‍්‍රයකරණය මගින් ලබා ගත් අමුද්‍රව්‍ය සහ දේශීය තාක්ෂණය භාවිත කරමින්. සමුද්‍රීය ප්ලාස්ටික් අපද්‍රව්‍ය කැස්බෑවන්ට විශාල තර්ජනයක් වන බැවින් එලෙස කැස්බෑ රුවක් ශ‍්‍රී ලංකා කි‍්‍රකට් නිල ඇඳුමට ඇතුළත් කර තිබෙනවා.,,සමුද්‍රීය අපද්‍රව්‍ය යොදා ගනිමින් ශ‍්‍රී ලංකා කි‍්‍රකට් නිල ඇඳුම නිර්මාණය කිරීම සඳහා ශ‍්‍රී ලංකා නාවික හමුදාව ද ප‍්‍රමුඛ දායකත්වයක් ලබා දී තිබෙනවා. එම කටයුතු සිදුවූ ආකාරය පිළිබඳ නෙත් නිවුස් නාවික හමුදා මාධ්‍ය ප‍්‍රකාශක ලූතිනන් කමාන්ඩර් ඉසුරු සූරියබණ්ඩාරගෙන් විමසීමක් කළා. එහිදී ඔහු සඳහන් කළේ මෙම ක්‍රියාව ලංකාවටම ආදර්ශයක් බවයි.,,,,ශ‍්‍රී ලංකාව යනු මුහුදට ප්ලාස්ටික් අපද්‍රව්‍ය මුදා හරින ලෝකයේ රටවල් අතර සිවවන රටයි. දකුණු ආසියාවේ රටවල් අතරින් වැඩිම ප්ලාස්ටික් අපද්‍රව්‍ය මුහුදට මුදා හරින්නේ ද, ශ‍්‍රී ලංකාවයි. ,,මෙම අවදානම සම්බන්ධයෙන් සියලූ දෙනා දැනුවත් කිරීමට ශ‍්‍රී ලංකා කි‍්‍රකට් නිල ඇඳුමට කැස්බෑ රුවක් ඇතුළත් කිරීම වැදගත් පියවරක් බවයි පරිසරවේදීන් ද පවසන්නේ. පරිසර හා සොභාදහම් අධ්‍යයන මධ්‍යස්ථානයේ ජාතික සම්බන්ධීකාරක පරිසරවේදී රවීන්ද්‍ර කාරියවසම් මේ බව සඳහන් කළා.,,මුහුද මෙන්ම මුහුදු ජිවින් ද රැක ගැනීම සැමගේ යුතුකමක් බවත්, මෙවර කි‍්‍රකට් නිල ඇඳුම හරහා ලෝකයට ලබා දෙන පාඩම සැමට වැදගත් බවත්, මෙහිදී අවධාරණය කෙරුණා."}
{"title":"\"ජනතාවගේ අවිශ්වාසය ඉක්මනින් තුරන් කළ යුතුයි\"","authors":["ලහිරු කපුගේ"],"date":{"year":"2019","month":"05","date":"06"},"views":"1958","content":"රටේ ජන කොටස් අතර අවිශ්වාසය සහ බිය තුරන්කර සාමකාමී නිදහස් සමාජයක් සඳහා කඩිනමින් ප‍්‍රවේශ විය යුතු බව ජනාධිපති මෛතී‍්‍රපාල සිරිසේන මහතා පවසනවා.,,එසේ නොවුනහොත් එය ජාතියක් ලෙස ඉදිරියට යන ගමනට බාධාවක් බවයි ජනාධිපතිවරයා පෙන්වා දෙන්නේ. කිසිදු විදේශීය හමුදාවක් මෙරටට ගෙන්වීමට තමා ඉඩ නොතබන බවද ජනාධිපතිවරයා කියා සිටිනවා.,,ආරක්ෂාව අවශ්‍ය සියලූ ස්ථානවලට ආරක්ෂාව ලබා දීමට මෙරට ආරක්ෂක අංශ ශක්තිමත් බවයි ජනාධිපති මෛතී‍්‍රපාල සිරිසේන මහතා අවධාරණය කරන්නේ."}
{"title":"කාදිනල් හිමියන්ගෙන් විශේෂ ඉල්ලීමක්","authors":["හේමන්ත කහවලගේ","ලහිරු කපුගේ "],"date":{"year":"2019","month":"05","date":"06"},"views":"7067","content":"මීගමුව, කොච්චිකඬේ, පෝරුතොට ප‍්‍රදේශයේ ඇතිවූ සිද්ධිය සම්බන්ධයෙන් අතිඋතුම් මැල්කම් රංජිත් කාදිනල් හිමියන් විශේෂ ප‍්‍රකාශයක් සිදු කළා. ,,ප‍්‍රකෝපකාරී ලෙස හැසිරීමෙන් කිසිවෙකුටත් සාධාරණයක් සිදු නොවන බවයි කාදිනල් හිමියන් පැවසුවේ. ,,එහිදී \"මීගමුව පෝරුතොට ප්‍රදේශයේ සුළු බහින්බස්වීමක් මතභේදයක් දක්වා දුරදිග ගිහින් කණ්ඩායම් දෙකක් අතර අරගලයක් දක්වා හැරුණා. ඒවා පාලනය කරගැනීම පිළිබඳව යම් යම් ප්‍රශ්න ඇති වෙලා මා ඉදිරියට ගෙන එනු ලැබුවා. අපි අදාළ අංශවලින් ඉල්ලා සිටියා මේ තත්ත්වය වර්ධනය වෙන්න ඉඩ නොදී කටයුතු කරන්න කියලා. මා ක්‍රිස්ත්‍රියාන් සියලු පාර්ශ්වයන්ගෙන් සහ කතෝලික සැදැහැවතුන්ගෙන්, හිතවත් බොදුනු සහ මුස්ලිම් මෙන්ම හින්දු ජනතාවගෙන් ඉල්ලන්නේ මේ තාක්කල් බුද්ධිමත් ලෙස ඉවසීමෙන් ක්‍රියා කරලා තියෙන නිසා ඒ තත්ත්වයම දිගටම පවත්වාගෙන යන්න කියලා.\" යනුවෙන් සඳහන් කළා.,,උන්වහන්සේ වැඩිදුරටත් පැවසුවේ සියලූදෙනා මේ මොහොතේ සාමය ආරක්ෂා කළ යුතු බවයි."}
{"title":"පාසල් ආරම්භ වේ","authors":["තරංග රුක්ෂාන්","ලහිරු කපුගේ","මහේෂ් චතුරංග"],"date":{"year":"2019","month":"05","date":"06"},"views":"3289","content":"පාස්කු ඉරිදා ත‍්‍රස්ත ප‍්‍රහාරය හේතුවෙන් කල් දැමුණු මේ වසරේ දෙවන පාසල් වාරය අද (06) ආරම්භ වුණා.,,ඒ, ති‍්‍රවිධ හමුදාව සහ පොලීසියේ විශේෂ ආරක්ෂාවක් මධ්‍යයේයි. අදියර දෙකක් යටතේ පාසල් ආරම්භ කිරීම සිදු වනවා. ඒ යටතේ අද පාසල් ආරම්භ කෙරෙන්නේ 6 වන ශ්‍රේණියේ සිට ඉහළ ශ්‍රේණිවල සිසුන් සඳහායි. ,,කෙසේවෙතත් රටේ පවතින ආරක්ෂක තත්ත්වය හේතුවෙන් පාසල් ආරම්භය කල් දමන්නැයි විවිධ පාර්ශ්ව ඊයේ (05) දිනයේද ඉල්ලීම් සිදුකළා. එහෙත් අධ්‍යාපන අමාත්‍ය අකිල විරාජ් කාරියවසම් ප‍්‍රකාශ කළේ පාසල් ආරම්භ කිරීම සඳහා සුදුසු ආරක්ෂක වටපිටාවක් දැනටමත් සකස්කර අවසන් බවයි. ඒ හේතුවෙන් කිසිදු බියකින් තොරව පාසල් වෙත පැමිණෙන ලෙසටයි අමාත්‍යවරයා නෙත් නිවුස් හරහා දැනුම් දෙන්නේ.,,අද දිනයේ පාසල වෙත පැමිණෙන විට අත්‍යාවශ්‍ය පොත්පත් සහ පාසල් උපකරණ පමණක් රැගෙන එන ලෙස අධ්‍යාපන අමාත්‍යවරයා මෙහිදි සියලු පාසල් දරු දැරියන්ට දැනුම් දීමක්ද සිදු කළා.,,අද දිනයේ කොළඹ පාසල්වල ආරක්ෂාව සඳහා ගුවන් හමුදා සාමාජිකයින් ද සිය දායකත්වය ලබා දෙන බව ගුවන් හමුදා මාධ්‍ය ප‍්‍රකාශක ගෘප් කැප්ටන් ගිහාන් සෙනෙවිරත්න ප‍්‍රකාශ කළා. ,,යුද හමුදාව සහ නාවික හමුදාව ද පොලීසිය සහ පොලිස් විශේෂ කාර්යය බලකාය ද පාසල්වල ආරක්ෂාව සඳහා අනුයුක්ත කිරීමටයි තීරණය කර ඇත්තේ."}
{"title":"මාරවිලදී අයෙක් වෙඩි වැදී මරුට","authors":["ජූඞ් සමන්ත"],"date":{"year":"2019","month":"05","date":"06"},"views":"11416","content":"මාරවිල පොලීසියේ නිලධාරියෙකු විසින් කරන ලද වෙඩි තැබීමකින් 31 හැවිරිදි අයෙකු මිය ගොස් ඇතැයි මාරවිල පොලීසිය පවසනවා.,,ඊයේ (05) රාත්‍රි 9.00 ට පමණ මාරවිල නගරයේදී මෙම වෙඩි තැබීම සිදුවී තිබෙනවා.,,මිය ගොස් ඇත්තේ හලාවත - මුගුණුවටවන පදිංචිව සිටි අජිත් ප්‍රසන්න (අවු:31) නම් අයෙක්.,,මාරවිල නගරයේ රාත්‍රි කාලයේ රැඳී සිටි පිරිසක් පොලිස් නිලධාරීන් විසින් පරීක්ෂාවට ලක් කර ඇති බවත්, එම අවස්ථාවේදී ඔවුන් අතර සිටි එක් අයෙකු පොලිස් නිලධාරීන් හා පොර බදා ඇති බවත් පොලීසිය සඳහන් කළ බවයි nethnews.lk වාර්තාකරු සඳහන් කරන්නේ. මෙම අවස්ථාවේදී වෙඩි වැදීම සිදුවී ඇති බවයි පැවසෙන්නේ.,,වෙඩි වැදුණු තරුණයාව එම අවස්ථාවේදීම මාරවිල මූලික රෝහලට ඇතුළත් කර ඇති නමුත් ඒ වන විටත් ඔහු මිය ගොස් ඇති බවයි වාර්තා වෙන්නේ."}
{"title":" ජීවිත රැසක් බිලි ගනිමින් ගිනි ගෙන දැවෙන මගී ගුවන් යානය නියමුවා ගොඩබෑ හැටි (VIDEO / PHOTOS)","authors":["දිනුක් හේවාවිතාරණ"],"date":{"year":"2019","month":"05","date":"06"},"views":"16314","content":"රුසියාවේ මොස්කව් හි පිහිටි ෂෙරෙමෙටෙවේවෝ ගුවන් තොටුපලට හදිසි ගොඩබැමක් සිදුකළ ගුවන් යානයක ඇතිවූ හදිසි ගින්නක් හේතුවෙන් එහි ගමන් කල මගින් 41 දෙනෙක් ජිවිතක්ෂයට පත්ව තිබෙනවා. රුසියානු මාධ්‍ය වාර්තා කරන්නේ මියගිය පිරිස අතර ගුවන් සේවිකාවක් සහ කුඩා දරුවන් දෙදෙනෙක්ද සිටින බවයි.,,මෙම ගිනි ගැනීමට ලක්වූ ගුවන් යානය තුල මගින් 78 දෙනෙක් සහ කාර්ය මණ්ඩයේ පස් දෙනෙක් සිටිය බවයි වාර්තා වන්නේ. තුවාල ලැබූ පුද්ගලයින් හය දෙනෙකු මේ වන විට රෝහල් ගතව සිටින අතර එයින් තිදෙනෙකුගේ තත්ත්වය බරපතළ බවයි එරට සෞඛ්‍ය අමාත්‍යවරයා සදහන් කර සිටින්නේ.,,රුසියාවේ ජාතික ගුවන් සේවයට අයත් Aeroflot සමාගම නිවේදනය කර සිටියේ සිය ගුවන් සමාගමට අයත් මෙම ගුවන් යානයේ හදිසි කාර්මික දෝෂයක් හේතුවෙන් යානය යලි ගුවන් තොටුපළට හරවා ඒමට සිදුවූ බවයි.,,ගුවන් ගතවී සුළු මොහොතකින් ගුවන් යානයේ කාර්මික දෝෂයක් ඇතිවී තිබෙන බව කාර්ය මණ්ඩලය විසින් මගින් දැනුවත් කර ඇති අතර යානය ආපසු හරවා ගුවන් තොටුපළට ගොඩබැමේදී එකවර එහි එන්ජිම ගිනිගෙන ඇත. ,,මෙම සිදුවීම ඇසින් දුටු පුද්ගලයින් පවසන්නේ යානය \"ගිනි බෝලයක්\" ලෙස දර්ශණය වූ බවත් එහි සිටි එක් මගියෙකු හෝ නිරුපද්‍රිතව බේරීම සැබවින්ම හාස්කමක් බවයි."}
{"title":"පාස්කු ප්‍රහාරයෙන් පසුව මෙරට සංචාරක කර්මාන්තයේ දැඩි පසුගාමිත්වයක් ","authors":["තරංග රුක්ෂාන් ජයසේකර "],"date":{"year":"2019","month":"05","date":"06"},"views":"2422","content":"දශක තුනකට ආසන්න කාලයක් පැවති සිවිල් යුද්ධයෙන් පසුව වර්ධනය වෙමින් පැවති මෙරට සංචාරක කර්මාන්තය පසුගිය අප්‍රේල් මස 21 වෙනිදා සිදුවූ බෝම්බ ප්‍රහාර මාලාවෙන් පසුව දිනෙන් දින පහත වැටෙමින් පවතින බව ForwardKeys සංචාරක උපදේශක සමාගමේ දත්ත උපුටා දක්වමින් රොයිටර් පුවත් සේවය වාර්තා කර සිටිනවා.,,පාස්කු ඉරිදා සිදුවූ ප්‍රහාරයෙන් පසුව දෛනිකව සිදුකරනු ලබන සංචාරක වෙන් කිරීම් සහ අවලංගු කිරීමේ දත්ත විශ්ලේෂණය කිරීමේදී මෙම තත්ත්වය සැලකිය යුතු මට්ටමිකින් ඉහල ගොස් ඇති බවයි එම සමාගම වැඩිදුරටත් සදහන් කරන්නේ.,,දෛනිකව සිදුකරනු ලබන මිලියන 17ක් වන ගුවන් ගමන් වෙන් කර ගැනීමේ දත්ත සැලකිල්ලට ගනිමින් සදහන් කරන්නේ මෙම ප්‍රහාරයෙන් පසුව ශ්‍රී ලංකාවට සිදුකරනු ලබන ආසන වෙන් කරවා ගැනීම් පසුගිය වසරේ මෙම කාලය හා සසදා බැලීමේදී මේ වන විට සියයට 186 කින් පහත වැටී ඇති බවයි. ඔවුන් සදහන් කරන්නේ සියයට 100 ක වැටීමක් මගින් පෙන්නුම් කරන්නේ දෛනික සිදුකරනු ලබන අවලංගු කිරීම් බවයි.,,මෙම වසරේ ජුලි සහ අගෝස්තු මාසයන් සඳහා සංචාරකයින්ගේ වෙන් කරවා ගැනීම් පසුගිය වසරට සාපේක්ෂව සියයට 2.6 ඉහල යාමක් දක්නට ලැබුනත් බෝම්බ ප්‍රහාරයෙන් පසුව එහි අගය ඍණ 5.2% දක්වා පහත වැටී ඇත.,,සංචාරකයින්ගේ මෙම අවලංගු කිරීම් හේතුවෙන් සමස්ත සංචාරක කේෂ්ත්‍රයට දැඩි පසුගාමීත්වයක් සිදුව ඇති බවයි රොයිටර් පුවත් සේවය සදහන් කරන්නේ. ප්‍රහාරයට පෙර ඔක්තෝම්බර් මාසය දක්වා හෝටල් වෙන්කරවා ගැනීම් සිදුකර තිබු ඇතැම් වෙන්කරවා ගැනීම් මේ වන විට අවලංගු කිරීමට එම සංචාරකයින් පියවර ගෙන ඇති බව ඔවුන් පෙන්නුම් කරයි.,,පසුගිය වසරේ ආර්ථික දත්ත හා සැසදීමේදී විදේශ විනිමය හරහා මෙරට ආර්ථිකයට සීග්‍ර වර්ධනයක් අත්කර දෙන තෙවන ආර්ථික මුලාශ්‍රය වුයේ සංචාරක කර්මාන්තයයි. 2018 වර්ෂයේදී පෞද්ගලික ප්‍රේෂණයන් සහ නිමි ඇඳුම් අපනයනයෙන් පසු මෙරට දළ දේශීය නිෂ්පාදනයේ සියයට 4.9ක් අත්කර දීමට හැකිවුයේ සංචාරක කර්මාන්තය හරහාය. ,,සංචාරක මණ්ඩලයේ සභාපති කිෂූ ගෝමස් සදහන් කරන්නේ උද්ගතව ඇති තත්ත්වය හමුවේ මේ වන විට සංචාරක කේෂ්ත්‍රයට අමෙරිකානු ඩොලර් මිලියන 750 ක පාඩුවක් සිදුවී ඇති බවයි.,,ප්‍රවෘත්ති සම්මුඛ සාකච්ජාවකට එක්වෙමින් අගමැති රනිල් වික්‍රමසිංහ සදහන් කර සිටියේ පාස්කු ඉරිදා බෝම්බ ප්‍රහාරයෙන් රටේ සංචාරක කර්මාන්තයට විශාල වශයෙන් පසුබෑමකට ලක්ව ඇති බවයි. කෙසේ වුවත් පත්ව ඇති තත්ත්වයෙන් යලි නැගී සිටීමට හැකිවනු ඇති බව ඔහු මෙහිදී ප්‍රකාශ කර සිටියා.,,ශ්‍රී ලංකාවට ජාත්‍යන්තරය හමුවේ ගෙවීමට තිබෙන ණය වාරිකයන් පියවීමට සහ රැකියා විශාල ප්‍රමාණයක් උත්පාදනය කරදුන් සංචාරක කර්මාන්තය බිඳ වැටීම හේතුවෙන් ආර්ථිකමය වශයෙන් දැඩි පසුගාමීත්වයක් පෙන්නුම් කරනු ඇති බවයි රොයිටර් පුවත් සේවය සදහන් කරන්නේ."}
{"title":"පල්ලි වලින් ආයුධ හමුවීම ගැන හකීම් කතා කරයි","authors":["සුනිල් හරිස්චන්ද්‍ර"],"date":{"year":"2019","month":"05","date":"05"},"views":"11429","content":"රටේ පවතින වත්මන් තත්වය සම්බන්ධයෙන් අද දිනයේද විවිධ අදහස් පලවුණා. මේ අමාත්‍ය රවූෆ් හකීම්. ,,\" ඇත්තෙන්ම අපි ඉල්ලා සිටිනවා ආගමික සිද්ධස්ථාන ආගමික නායකයින් ඇතුළු සැමදෙනා අතරේම නොයෙකුත් බඩු භාහිරාදිය තිබුනත් ඒවා ගැන කටයුතු කරද්දී ඒ අය අපරාධ සිදුකරන්න යන අය හැටියට අඳුනාගත හොත් ඔවුන්ට එරෙහිව නිතිය ක්‍රියාත්මක කරනු ඇති. මේ අවස්ථාවේදී රටේ ආරක්ෂක අංශ කටයුතු කරන ආකාරය ගැන ඔවුන්ට ප්‍රශංසාව හිමිවිය යුතුයි. මුස්ලිම් නායකත්වය තුල මේ සම්බන්ධයෙන් අපේ සම්පුර්ණ සහය ලබාදීමට අපි කටයුතු කරනවා යැයි\" මෙහිදී ඇමතිවරයා ප්‍රකාශ කර සිටියා.,,,,පාර්ලිමේන්තු මන්ත්‍රී මුජබර් රහුමාන් ද මාධ්‍ය හමුවේ අද අදහස් පළ කළා. ,,\" අපි අතර වෛරය සැකය පතුරවන්න, අපි අතරේ අවිශ්වාසය ඇති කරන්න තමයි මේ ප්‍රහාරයේ මුලික අරමුණ. මේ ප්‍රහාරය උල්පන්දම් කරගෙන දේශපාලනය කරන අයට සහ එවැනි ක්‍රියා සිදුකරනු ලබන අයට එරෙහිව නිතිය ක්‍රියාත්මක කල යුතුයි, ඒ වගේම මේ ත්‍රස්තවාදය පරාජය කරන්න අපි කටයුතු කරන්න අවශ්‍යයි\" මන්ත්‍රී මුජබර් රහුමාන් මෙහිදී සදහන් කර සිටියා.,,,,අද පැවැති මාධ්‍ය හමුවකදී පාර්ලිමේන්තු මන්ත්‍රී රංජිත් සොයිසා ද රටේ පවතින තත්වය සම්බන්ධයෙන් අදහස් පලකළා.,,\" අද මේ වෙනකොට ISIS සංවිධානය කියනවා අපි තමයි අප්‍රේල් මස 21 වෙනිදා එල්ලවූ ප්‍රහාරය එල්ල කිරීමේ වගකීම භාර ගත්තා. ඒ වගේම රජය පාර්ශවයෙන් ජනාධිපතිවරයා, අගමැතිවරයා සහ පාඨලී ඇමතිවරයා මේ ප්‍රහාරය ගැන වගකීම භාර ගන්නවා කියලා ප්‍රකාශ කරලා තියෙනවා. ISIS සංවිධානය එල්ල කරපු ප්‍රහාරය ආණ්ඩුව කියනවා තමන් පහර කෑවා කියලා. මේ ආණ්ඩුවට ජනතාවට ආරක්ෂාව ලබා දෙන්න බැහැ, ඒ නිසා හොදම දේ ආණ්ඩුවෙන් අයින් වෙන එක\" මන්ත්‍රිවරයා කියා සිටියා."}
{"title":"පාසල් ආරම්භය ගැන විපක්ෂ නායකවරයාත් අදහස් දක්වයි ","authors":["තරංග රුක්ෂාන් ජයසේකර "," කමල් සුරවීර"],"date":{"year":"2019","month":"05","date":"05"},"views":"3265","content":"රටේ පවතින වාතාවරණය තුළ හෙට දිනයේ පාසල් ආරම්භ කිරීම සම්බන්ධයෙන් තවදුරටත් සිතා බැලිය යුතු බව විපක්ෂ නියක මහින්ද රාජපක්ෂ මහතාද අද ප්‍රකාශ කළා. ඒ මහනුවරදී මාධ්‍ය වෙත අදහස් දක්වමින්. ,,\" ආණ්ඩුව කෙරෙහි රටේ ජනතාවගේ විශ්වාසයක් නැහැ. ජනතාව විශ්වාස කරන්නේ හමුදාව සහ පොලිසිය ගැනයි. අධ්‍යාපන ඇමතිවරයා කියන්නේ ආරක්ෂක මණ්ඩලයේදී පාසල් ඇරඹීම ගැන තීන්දුවක් ගත්තා කියලා. නමුත් කාදිනල්තුමා කියනවා තව ටික දවසක් ඒ පිලිබදව බලන්න ඕනේ කියලා. මම හිතන්නේ එක හරි. මොකද අපි දැක්ක දෙයක් තියෙනවා. හෙට සහ අනිද්දා යම් දෙයක් සිදුවන්න පුළුවන් කියලා අපිටත් දැනුවත් කරලා තියෙනවා\" යැයි මෙහිදී විපක්ෂ නායකවරයා ප්‍රකාශ කර සිටියා., ,,,,මේ අතර හෙට දිනයේ පාසල් ආරම්භ කිරීම සුදුසු නොවන බව අස්ගිරි පාර්ශවයේ මහ නායක අති පූජ්‍ය වරාකාගොඩ ශ්‍රී ඥානරතන හිමියන් ද අද ප්‍රකාශ කළා. ,,කෙසේ වෙතත් අධ්‍යාපන අමාත්‍ය අකිල විරාජ් කාරියවසම් කියා සිටියේ පාසල් ආරම්භ කිරීම සඳහා මේ වනවිටත් අවශ්‍ය සියලු ආරක්ෂක විධි විධාන සකස්කර අවසන් බවයි. ,,ත්‍රිවිධ හමුදාවේද සහයෙන් දිවයින පුරා සියලු පාසල් අද විශේෂ සෝදිසියකට ද ලක්කළා. පොලිස් මාධ්‍ය ප්‍රකාශක පොලිස් අධිකාරි රුවන් ගුණසේකර ප්‍රකාශ කලේ පාසල් යළි ආරම්භ කිරීම සඳහා හැකිවන පරිදි දිවයින පුරා සිදුකළ මෙම විශේෂ සෝදිසි මෙහෙයුම් සාර්ථකව සිදු වූ බවයි."}
{"title":"පාලම් පුපුරුවා හරින වාර්තා අසත්‍ය බව පොලීසිය කියයි","authors":["මහේෂ් චතුරංග "],"date":{"year":"2019","month":"05","date":"05"},"views":"2114","content":"පාලම් පුපරවා හරින බවට පැතිර යන වාර්තාවන්හි කිසිදු සත්‍යතාවයක් නොමැති බව පොලීසිය පවසනවා. මේ පොලිස් මාධ්‍ය ප්‍රකාශක පොලිස් අධිකාරි රුවන් ගුණසේකර.,,,,ඔහු මෙම අදහස් පලකළේ කොළඹ පැවැති මාධ්‍ය හමුවකදීයි. පැතිර යන විවිධ ආරංචි සම්බන්ධයෙන් යුද හමුදා මාධ්‍ය ප්‍රකාශක බ්‍රිගේඩියර් සුමිත් අතපත්තු මෙලෙස අදහස් පළ කළා.,,,,මේ අතර ජාතික තවුහිද් ජමාත් සංවිධානයේ නායකයා වූ සහරාන් හෂීම් මියගොස් ඇති බව තහවුරු වී ඇති බවයි මෙහිදි ප්‍රකාශ කෙරුණේ. ,,,,මේ අතර තවුහිද් ජමාත් සංවිධානයේ නායකයා වූ සහරාන් හෂීම් පවත්වාගෙන ගිය පුහුණු කඳවුරක් පොලීසිය සහ පොලිස් විශේෂ කාර්ය බලකාය එක්ව සිදුකළ සෝදිසි මෙහෙයුමකදී අද සොයා ගැනුණා. මෙම පුහුණු කඳවුර පිහිටා තිබුනේ කාත්තන්කුඩි ඔල්ලිකුලම් ප්‍රදේශයේයි."}
{"title":"ප්‍රහාර නිසා ඡන්දය කල් නොදමන බවට ජනපතිගෙන් ප්‍රකාශයක්","authors":["ලහිරු කපුගේ "],"date":{"year":"2019","month":"05","date":"05"},"views":"1895","content":"ජනාධිපතිවරණයට පෙර රට ත්‍රස්තවාදයෙන් මුදාගන්නා බව ජනාධිපති මෛත්‍රීපාල සිරිසේන මහතා පවසනවා. ඒ, විදෙස් මාධ්‍යයක් සමග පැවැති සම්මුඛ සාකච්ඡාවකට එක් වෙමින්. එහිදි ජනාධිපතිවරයා ප්‍රකාශ කළේ ව්‍යවස්ථානුකූලව ජනාධිපතිවරණය නියමිත පරිදි පවත්වන බවයි. ,,,,මෙරටට පැමිණෙන විදේශීය සංචාරකයින්ට පූර්ණ ආරක්ෂාව ලබාදෙන බවයි ජනාධිපතිවරයා මෙහිදි ප්‍රකාශ කළේ. ,,,,මෙරට ක්‍රියාත්මක ත්‍රස්තවාදී කණ්ඩායම් මර්ධනය කිරීම සඳහා අවශ්‍ය පියවර ගෙන ඇති බවයි ජනාධිපති මෛත්‍රීපාල සිරිසේන මහතා මෙහිදි වැඩිදුරටත් ප්‍රකාශ කළේ."}
{"title":" දිවයින පුරා අදත් සෝදිසි මෙහෙයුම් ","authors":["එම්.එම්.පී.ජී පෙරේරා "," මහේෂ්  චතුරංග "],"date":{"year":"2019","month":"05","date":"05"},"views":"1945","content":"පාස්කු ඉරිදා ත්‍රස්ත ප්‍රහාරයෙනක් පසු දිවයින පුරා ක්‍රියාත්මක කෙරුණු සෝදිසි මෙහෙයුම් අද (05) දිනයේදීත් ක්‍රියාත්මක කෙරුණා. ඒ සඳහා ත්‍රිවිධ හමුදාව මෙන්ම පොලීසිය ද සිය දායකත්වය ලබාදුන් බවයි නෙත් නිවුස් වාර්තාකරුවන් පැවසුවේ. ,,මිනුවන්ගොඩ ගල්ඔලුව ප්‍රදේශයේ සිදුකළ විශේෂ සෝදිසි මෙහෙයුමකදී සැකපිට පුද්ගලයින් 11 දෙනෙකු අත්අඩංගුවට ගෙන තිබෙනවා. එක් අයෙකු සතුව තිබී අයි.එස් සංවිධානයේ විඩියෝ දර්ශන ද සොයා ගැනීමට හැකි වුණා. උපයාගත් ආකාරය අනාවරණය කිරීමට නොහැකි වීම හේතුවෙන් රුපියල් එක් ලක්ෂ අනූ දහසක මුදලක් සමග මවුලවීවරයෙකු ද මෙහිදි අත්අඩංගුවට ගත් බවයි ආරක්ෂක අංශ පැවසුවේ.,,මෙහිදි නිවාස 1266 ක් පරීක්ෂාවට ලක් කෙරුණු අතර එහිදී කඩු 3 ක්, මෙරට නිෂ්පාදිත ගිනි අවි කොටසක්, වෝකිටෝකි යන්ත්‍ර 2 ක්, අරාබි භාෂාවෙන් ලියවුණු සැකකටයුතු ලේඛන සහ තියුණු ආයුධ 3 ක් ද සොයාගෙන තිබෙනවා. මේ සඳහා යුධ හමුදාව මෙන්ම පොලිස් විශේෂ කාර්ය බලකායද එක්ව සිටියා. ප්‍රදේශවාසීන් පැවසුවේ මෙම ප්‍රදේශයේ වර්ග කිලෝ මීටර් 4ක් පමණ වූ භූමි ප්‍රදේශයක පල්ල 9ක් ඇති බවත් ඒ අතරින් පල්ලි 7ක් ලියාපදිංචි කර නොමැති බවත්ය. ඒවායේ ශබ්ද විකාශන යන්ත්‍ර සම්බන්ධයෙන් පොලීසිය දැනුවත් කර තිබුණද මෙතෙක් නිසි පියවර ගෙන නොතිබී බවයි ප්‍රදේශවාසීන් කියා සිටියේ.,,දර්ගා නගරය අලකඳුපිටිය ප්‍රදේශයේ පොල්වත්තක තිබී කඩු 05ක් අලුත්ගම පොලීසිය විසින් සොයා ගනු ලැබ තිබෙනවා. ඉන් එක් කඩුවක් කොම්පඤ්ඤවීදිය ප්‍රදේශයේ මුස්ලිම් පල්ලියකින් සොයා ගැනුණු කඩුවලට සමාන බවයි පොලීසිය පැවසුවේ. ,,දකුණු කලුතර දුමිරිය ස්ථානය ආසන්නයේදී යුද හමුදා නිල ඇඳුම් වලට සමාන ඇඳුම් සොයාගත් බව නාවික හමුදා මාධ්‍ය ප්‍රකාශක ලුතිතන් කමාන්ඩර් ඉසුරු සූරියබණ්ඩාර ප්‍රකාශ කළා.,,,,මේ අතර වැල්ලවාය, මොණරාගල මාර්ගයේ ආනපල්ලම ප්‍රදේශයේ මාර්ගයක් අසල දමා ගොස් තිබූ යුද හමුදා නිල ඇඳුමක් ද සොයා ගත් බවයි පොලීසිය පැවසුවේ.,,වැල්ලවාය මොනරාගල ප්‍රධාන මාර්ගයේ වැල්ලවාය නගරයට නුදුරින් පිහිටි කිරිඳිඔය පාලම අසල තිබී ටී 56 උණ්ඩ තොගයක් සොයා ගැනුණා. අදාළ උණ්ඩ තොගය පරීක්ෂා කරන අවස්ථාවේ එය වීඩියෝගත කළ තරුණයෙකු ද පොලීසිය විසින් අත්අඩංගුවට ගැනුණු අතර ඔහුගේ ජංගම දුරකතනයේ තිබී තව්හිද් ජමාද් සංවිධානයේ ඡායාරූප ද සොයා ගෙන තිබෙනවා. ,,මේ අතර කහටගස්දිගිලිය නගරයේ කල සෝදිසි මෙහෙයුමකදී ව්‍යාපාරික ස්ථානයක තිබී අඩි 4 ක් පමණ දිග කඩු 6 ක් හා යකඩ මිට  සහිත කැති 9 ක් සොයා ගැනීමේ සිද්ධිය සම්බන්ධයෙන් පොලිස් කණ්ඩායමක් වැඩිදුර පරීක්ෂණ ආරම්භ කර තිබෙනවා. සිද්ධිය සම්බන්ධයෙන් අත්අඩංගුවට ගත් වයස අවුරුදු 60 ක මුස්ලිම් ජාතිකයෙකු අනුරාධපුර මහේස්ත්‍රාත්වරයා හමුවට ඉදිරිපත් කිරීමෙන් පසු එහිදි වරද පිළිගත් බැවින් සැකකරු මුදාහැරී බවයි නෙත් නිවුස් වාර්තාකරු පැවසුවේ."}
{"title":"මදූෂ්ගෙන් CIDය තවදුරටත් ප්‍රශ්න කරයි","authors":["මහේෂ් චතුරංග "],"date":{"year":"2019","month":"05","date":"05"},"views":"1768","content":"ඩුබායි සිට මෙරටට පිටුවහල් කිරීමෙන් පසු කටුනායක ගුවන් තොටුපොලේදී අත්අඩංගුවට පත් වූ ප්‍රබල සංවිධානාත්මක අපරාධ කල්ලි සාමාජිකයෙකු වන මාකඳුරේ මදූෂ්ගෙන් තවදුරටත් අපරාධ පරීක්ෂණ දෙපාර්තමේන්තුව ප්‍රශ්න කිරීම් සිදු කරනවා. පොලිස් මාධ්‍ය ප්‍රකාශක පොලිස් අධිකාරි රුවන් ගුණසේකර මාකඳුරේ මදූෂ් සම්බන්ධයෙන් මේ වනවිට සිදුවන විමර්ශන පිළිබඳ අද මෙලෙස අදහස් ප්‍රකාශ කළා. ,,,,මාකඳුරේ මදූෂ් සිදුකළ අපරාධ සම්බන්ධයෙන් තවදුරටත් ප්‍රශ්න කිරීම් සිදුවන බවයි පොලිස් මාධ්‍ය ප්‍රකාශකවරයා සඳහන් කළේ. ,ඩුබායිහි පැවැති සාදයක් අතරතුර ඉකුත් පෙබරවාරි මාසයේදී මාකඳුරේ මදූෂ් ඇතුලු 31 දෙනෙකු එරට ආරක්ෂක අංශ විසින් අත්අඩංගුවට ගනු ලැබුවා. පසුව සිදුකළ විමර්ශන වලින් අනතුරුව කොටස් වශයෙන් අත්අඩංගුවට ගත් පිරිස් අවස්ථා කිහිපයකදී මෙරටට පිටුවහල් කෙරුණා."}
{"title":"පාසල් ආරම්භය කල්දමන්නැයි අස්ගිරි මහ නා හිමි රජයෙන් ඉල්ලයි","authors":[" තරංග රුක්ෂාන් ජයසේකර "," කමල් සුරවීර "],"date":{"year":"2019","month":"05","date":"05"},"views":"1920","content":"රටේ පවතින වාතාවරණය තුළ හෙට දිනයේ පාසල් ආරම්භ කිරීම සුදුසු නොවන බව අස්ගිරි පාර්ශවයේ මහ නායක අති පූජ්‍ය වරාකාගොඩ ශ්‍රී ඥානරතන හිමියන් පවසනවා. උන්වහන්සේ සියලු බලධාරීන්ගෙන් ඉල්ලා සිටින්නේ පාසල් ආරම්භ කිරීම තවත් දින කිහිපයක් කල් දමන ලෙසටයි. අස්ගිරි නාහිමියන් මෙම අදහස් පළකළේ මහනුවරදී අද (05) මාධ්‍ය වෙත අදහස් දක්වමින්. ,,,,පාර්ලිමේන්තු මන්ත්‍රී එස්.එම් චන්ද්‍රසේන ද මාධය වෙත අද ප්‍රකාශ කලේ හෙට දිනයේ පාසල් විවෘත කිරීම යෝග්‍ය නොවන බවයි. ,,,,කෙසේ වෙතත් අධ්‍යාපන අමාත්‍ය අකිල විරාජ් කාරියවසම් කියා සිටියේ පාසල් ආරම්භ කිරීම සඳහා මේ වනවිටත් අවශ්‍ය සියලු ආරක්ෂක විධි විධාන සකස්කර අවසන් බවයි. ,,,,මේ අතර දිවයින පුරා සියලු පාසල් අද විශේෂ සෝදිසියකට ලක්කළා. ඒ සඳහා ත්‍රිවිධ හමුදාව, පොලීසිය සහ පොලිස් විශේෂ කාර්ය බලකායද සිය දායකත්වය ලබා දුන්නා. ,,දෙමාපියන්ගේද ඉහළ උනන්දුවක් මෙම විශේෂ සෝදිසි මෙහෙයුම සඳහා ලැබී තිබූ බවයි නෙත් නිවුස් වාර්තාකරුවන් පැවසුවේ. ,පාසල් යළි ආරම්භ කිරීම සඳහා හැකිවන පරිදි දිවයින පුරා සිදුකළ මෙම විශේෂ සෝදිසි මෙහෙයුම් සාර්ථකව සිදු වූ බවයි පොලිස් මාධ්‍ය ප්‍රකාශක පොලිස් අධිකාරි රුවන් ගුණසේකර ප්‍රකාශ කලේ.,,,,පාසල්වල ආරක්ෂාව තහවුරු කිරීම සඳහා ත්‍රිවිධ හමුදාවේ දායකත්වය සම්බන්ධයෙන් යුද හමුදා මාධ්‍ය ප්‍රකාශක බ්‍රිගේඩියර් සුමිත් අතපත්තු මෙලෙස පැහැදිලි කළා.,,,,,මේ අතර කොළඹ නගරයේ පාසල්වල ආරක්ෂාව සැලසීම සඳහා අත්‍යාවශ්‍ය පියවරක් ලෙස එම පාසල් සිසුන් ප්‍රවාහනය කරන බස්, වෑන් සහ අනෙකුත් රථවාහන ගාල් කිරීම සඳහා රථ නැවතුම් ස්ථාන පොලීසිය විසින් මේ වනවිටත් ප්‍රකාශයට පත් කරනු ලැබ තිබෙනවා.,,ඒ පිළිබඳ සියලු තොරතුරු  ලබා ගැනීමට මෙතැනින් පිවිසෙන්න http://nethnews.lk/article/66062"}
{"title":"ගාසා තිරය ආක්‍රමණය කරන්න ඊශ්‍රායලය සුදානම් වෙයි : පලස්තීන සටන්කාමීන් රොකට් ප්‍රහාර 450ක් එල්ල කරයි (PHOTOS)","authors":["දිනුක් හේවාවිතාරණ"],"date":{"year":"2019","month":"05","date":"05"},"views":"7363","content":"ගාසා තිරයේ ස්ථානගතවී සිටින සටන්කාමින් සහ ඊශ්‍රායල් හමුදාවන් අතර මේ වන විට උණුසුම්කාරී වාතාවරණයක් ඇතිවී තිබෙනවා. ගතවු වසර කිහිපයකට සාපේක්ෂව මේ වන විට ඇතිවී තිබෙන ගැටුම්කාරී වාතාවරණය දැඩිවී ඇති බවයි ජාත්‍යන්තර නිරීක්ෂකයින් සදහන් කරන්නේ.,,මෙම සති අන්තයේදී පලස්තීන සටන්කාමින් විසින් ඊශ්‍රායලය ඉලක්ක කර ගනිමින් රොකට් ප්‍රහාර 450 ක් පමණ එල්ල කර ඇති අතර ඊට ප්‍රති ප්‍රහාර ලෙස ඊශ්‍රායලයද පලස්තීනයේ ගාසා තිරයේ ඉලක්ක 220 ක් ඉලක්ක කර ගනිමින් ගුවන් සහ බර අවි ප්‍රහාරයන් එල්ල කරනු ලැබූ බවයි විදෙස් මාධ්‍ය වාර්තා කර සිටින්නේ.,,පලස්තීන සටන්කාමින් විසින් එල්ල කරනු ලැබූ රොකට් ප්‍රහාර වලින් වැඩි ප්‍රමාණයක් ඉහල අහසේදීම විනාශ කිරීමට ඊශ්‍රායල් හමුදාවේ මිසයිල ආරක්ෂණ පද්ධතිය සමත්වූ අතර කෙසේ නමුත් රොකට් ප්‍රහාරයකින් එක් පුද්ගලයෙක් ජිවිතක්ෂයට පත්වූ බව ඊශ්‍රායලය නිවේදනය කර සිටියි. එල්ලවූ ගුවන් ප්‍රහාර සහ බර අවි ප්‍රහාර මගින් පලස්තීන වැසියන් 08 දෙනෙකු මියගොස් ඇති බව එරට බලධාරීන් සදහන් කරයි.,,මේ අතර ගාසා තිරයේ පිහිටි සටන්කාමීන්ගේ ඉලක්ක වෙත දැවැන්ත ප්‍රහාරයක් එල්ල කරන ලෙස ඊශ්‍රායල් අගමැති බෙන්ජමින් නෙතන්නියාහු සිය ආරක්ෂක හමුදාවන්ට අද උපදෙස් ලබාදී ඇති බවත් අවශ්‍ය වුවහොත් ගාසා තිරයේ දේශ සීමාව ආක්‍රමණය කිරීමට යුධ ටැංකි සමග හමුදාව සුදානමින් සිටින බවයි වාර්තා වන්නේ."}
{"title":"සහරාන්ගේ පුහුණු කඳවුර ඔල්ලිකුලම් හිදී සොයා ගැනේ (PHOTOS)","authors":["වසන්ත චන්ද්‍රපාල "],"date":{"year":"2019","month":"05","date":"05"},"views":"9655","content":"ජාතික තව්හිද් ජමාත් සංවිධානයේ නායක මොහොමඩ් සහරාන් හෂීම් විසින් පවත්වාගෙන ගිය පුහුණු කදවුරක් ලෙසට සැලකෙන ස්ථානයක් පොලිස් විශේෂ කාර්ය බලකාය සහ පොලීසිය විසින් සොයා ගෙන ඇත.,,කාත්තන්කුඩි ඔල්ලිකුලම් ප්‍රදේශයේදි සිදු කරන ලද මෙහෙයුමකදි මෙම නිවස සොයා ගැනිම සමත්වි ඇත. සිව් මහලකින් යුත් මෙම නිවස උඩ වතුර ටැංකියක් තබා ඇති අතර එම ස්ථානයේ සිට අවට ප්‍රදේශය හොදින් නිරීක්ෂණය කිරිමට හැකිවන ලෙස සකස් කර ඇති බවයි අප නෙත් නිව්ස් වාර්තාකරු සඳහන් කර සිටියේ.,,අවට ගම්වැසියන් නොමග යැවිම සදහා මේම ස්ථානය ගොවිපලක් පවත්වා ගෙන යන ලෙසට සකස් කර තිබු අතර සහරාන්ගේ සහෝදරයා වන රිල්වාන් ගේ අතේ ඇගිලි සහ ඇසක් තුවාල වි ඇත්තේ මෙම ස්ථානයේ බෝම්බයක් හදන විට පුපුරා යෑමෙන් බවයි ආරක්ෂක අංශ විශ්වාශ කරන්නේ. එම ස්ථානයේ තිබි බෝම්බ සකස් කිරිමට ගත් එස්ලොන් බට තුනක් ද සොයා ගැනිමට හැකිවිය. තාප්ප පිපිරිවිමට මෙම එස් ලොන් බට යොදා බෝම්බ සකස් කරන බවද ආරක්ෂක අංශ සදහන් කරයි. පසුගිය දිනෙක කටුනායක ගුවන් තොටුපලේ ආරක්ෂිත වැටක් අසල තිබි මෙවැනි බෝම්බයක් තිබී හමුවිය.,,මෙම ඉඩමේ සිටි පුද්ගලයෙක් ආරක්ෂක අංශ විසින් අත් අඩංගුවට ගෙන ඇති අතර මේ පිලිබදව පොලීසිය වැඩිදුර පරීක්ෂණ පවත්වයි."}
{"title":"රුසියවේ සංචාරයක නිරතව සිටි උතුරු මැද පළාත් සභාවේ සභාපතිවරයා හදිසියේ මිය යයි","authors":["පර්සි කුරුනේරු"],"date":{"year":"2019","month":"05","date":"05"},"views":"3150","content":"උතුරු මැද පළාත් සභාවේ සභාපති වෛද්‍ය ඩී.එම් අමරතුංග මහතා රුසියාවේ නිල සංචාරයක නිරතව සිටියදී අභාවප්‍රාප්ත වී තිබෙනවා. ඒ හදිස්සියේ රෝගාතුර වී ඇති ඔහු මොස්කව්හී රෝහලකට ඇතුළත්කර ප්‍රතිකාර ලබමින් සිටියදීයි.,,52 හැවිරිදි වියේ පසුවූ වෛද්‍ය ඩී.එම් අමරතුංග මහතා 1991 වසරේදී දේශපාලනයට පිවිසියා. ඔහු උතුරු මැද පළාත් සභාවේ සභාපතිවරයා ලෙස පත්වූයේ 2017 වසරේදීයි."}
{"title":"මධ්‍යම පළාතේ පාසල්වල ආරක්ෂාවට විශ්‍රාමික හමුදා සහ පොලිස් නිලධාරීන් යොදවා ගැනීමේ තීරණයක්","authors":["ජේ.ඒ.එල් ජයසිංහ"],"date":{"year":"2019","month":"05","date":"05"},"views":"1851","content":"මධ්‍යම පළාතේ පාසල්වල ආරක්ෂාව සඳහා විශ්‍රාමික හමුදා සහ පොලිස් නිලධාරීන් යොදවා ගැනීම කෙරෙහි අවධානය යොමුව තිබෙනවා. ඊට අදාලව මධ්‍යම පළාත් ආණ්ඩුකාරවරයා පළාත් අධ්‍යාපන ලේකම්වරයාට උපදෙස් දී ඇති බවයි නෙත් නිවුස් වාර්තාකරු පැවසුවේ.,,ඒ සඳහා පළාත් සභාවේ මූල්‍ය ප්‍රතිපාදන යටතේ සේවයට යොදවා ගන්නා විශ්‍රාමික හමුදා සහ පොලිස් නිලධාරීන්ට දෛනිකව ගෙවීම් කිරීමට අවශ්‍ය පියවර ගන්නා ලෙසටද ආණ්ඩුකාරවරයා උපදෙස් ලබාදී තිබෙනවා. මෑතකදී බඳවාගත් ක්‍රීඩා නිලධාරීන් ආරක්ෂක සම්බන්ධීකරණ නිලධාරීන් ලෙස යොදවා ගන්නා ලෙසටයි මධ්‍යම පළාත් ආණ්ඩුකාර මෛත්‍රී ගුණරත්න පළාත් අධ්‍යාපන බලධාරීන්ට උපදෙස් දී ඇත්තේ."}
{"title":"තලවකැලේ නගරයේදී පස් කන්දකට යටවූ කම්කරුවෙක් ජිවිතක්ෂයට : දෙදෙනෙක් රෝහලේ (PHOTOS)","authors":["රංජිත් රාජපක්ෂ - හැටන්"],"date":{"year":"2019","month":"05","date":"05"},"views":"1742","content":"අද (05) පස්වරු 1.00ට පමණ තලවකැලේ නගරයේ පිහිටි පෞද්ගලික බැංකු ශාඛාවක පිටුපස පිහිටි පෞද්ගලික ඉඩමක ආරක්ෂිත පැති බැම්මක් ඉදි කිරිමට ගෙපලක් කපමින් සිටි කම්කරුවන් තිදෙනෙක් මතට පස් කන්දක් කඩා වැටිමෙන් එක් අයෙක් ජිවිතක්ෂයට පත් වි ඇති බව තලවකැලේ පොලිසිය පවසයි.,,පස් කන්දට යටවු පුද්ගලයින් තිදෙනා තලවකැලේ ලිදුල නගර සභාවේ සේවකයන් සහ ප්‍රදේශවාසීන් විසින් එක්ව පැයක පමණ කාලයක් දැඩි පරිශ්‍රමයක් දරා  ගොඩගෙන ලිදුල රෝහල වෙත රැගෙන යන අවස්ථාවේ එක් කම්කරුවෙක් ජිවිතක්ෂයට පත් වි ඇති බවයි දිඹුල පොලිසිය සදහන් කර සිටියේ.,,එම ඉඩම නායයාමේ අවධානමක් පවතින නිසා ආරක්ෂිත පැති බැම්ම ඉදි කරන ලෙස ඉඩම් හිමියාට දැනුම් දුන් බවයි තලවකැලේ ලිදුල නගර සභාවේ සභාපති අශෝක සේපාල මෙහිදී වැඩිදුරටත් සදහන් කර සිටියේ.,,සිද්ධිය සම්බන්ධයෙන් තලවකැලේ පොලිසිය වැඩිදුර පරික්ෂණ පවත්වයි."}
{"title":"පාසලට බෝම්බ තබනවා : යාපනයේ විදුහල්පතිනියකට තර්ජණාත්මක ලිපියක් ","authors":["රොමේෂ් මධුෂංක "],"date":{"year":"2019","month":"05","date":"05"},"views":"8366","content":"යාපනය චුණ්ඩක්කුලි බාලිකා විදුහලට බෝම්බ තබන බව පවසමින් එම විදුහලේ විදුහල්පතිනියගේ නිවසට ISIS සංවිධානයට අයත් ධජයද සහිතව ජාතික තව්හිත් ජමාද් සංවිධානය නමින් ලිපියක් ඒවා ඇති බව යාපනය පොලිසිය පවසනවා.,,චුණ්ඩක්කුලි බාලිකා විදුහලේ විදුහල්පතිනියගේ නිවසට මෙසේ මෙම තර්ජනාත්මක ලිපිය ලැබී ඇති අතර එම අවස්ථාවේම විදුහල්පතිනිය විසින් ඒ බව පොලීසියට දැනුම් දී ඇත.,,මේ අනුව අදාල ලිපියේ ISIS ධජයට අමතරව තරුණයෙකුගේ ඡායාරූපයක්ද දක්නට ලැබෙන අතර එම තරුණයා කව්රුන්දැයි යන්න මෙතෙක් හෙලි වී නොමැති බවත් එම ලිපිය දෙමළ බසින් ලියා ඇති බවද යාපනය පොලීසිය සදහන් කර සිටිනවා.,,දෙමළ බසින් ලියා තිබූ ලිපිය සිංහල බසට පරිවර්ථනය කිරීමේදී එහි මෙසේ සඳහන්ව තිබෙනවා. ,,\" චුණ්ඩක්කුලි විදුහල්පතිනිය,,,මෙම දේශය අල්ලාහ්ගේ දේශයයි මෙහි ඉස්ලාම් ජනතාව පමණක්ම ජීවත්විය හැකියි. මෙය අපගේ පූජනීය භූමියයි ඔබලා වැනි කිතුනුවන් හෝ වෙනත් කිසිවෙකුත් ජීවත් විය නොහැක. එසේ ජීවත් වීමට ඉඩ නොදෙමි. බදාදා දින 2019-05-08 පාසලේ බෝම්බ තියනවා සියලුම කිතුනු සිසුන් මරා දමනවා.අල්ලාහ් සත්‍යයි. සියලුම පාසල්වල බෝම්බ තියන්න ජිහාත් සාමාජිකයින් එනවා ඉන්ෂා අල්ලාහ්. අපේ පවුල අල්ලාහ් ආරක්ෂා කරනවා.,(මුහම්මදු උමර් රියාස් (ප්‍රතිප්),,ජාතික තව්හිද් ජමාද් සංවිධානය - යාපනය දිස්ත්‍රික්කය.\",,මේ අනුව අදාල ලිපිය එවූ පුද්ගලයින් සම්බන්ධයෙන් මෙතෙක් හෙලී වී නොමැති අතර එම පිරිස් සොයා පරික්ෂණයක් අරඹා ඇති බව යාපනය පොලීසිය සදහන් කර සිටියි."}
{"title":"ශ්‍රී ලන්කන් ගුවන් යානා සඳහා \"ගුවන් මාර්ෂල්වරුන්\"","authors":["දිනුක් හේවාවිතාරණ"],"date":{"year":"2019","month":"05","date":"05"},"views":"4063","content":"වත්මන් ආරක්ෂක තත්ත්වය සැලකිල්ලට ගනිමින් ශ්‍රී ලන්කන් ගුවන් සමාගමේ ගුවන් යානාවල ආරක්ෂාව සඳහා \"ගුවන් මාර්ෂල්වරුන්\" යෙදවීමට ඇති හැකියාව ගැන ඉදිරියේදී සලකා බලන බව ගුවන් හමුදා මාධ්‍ය ප්‍රකාශක ගෘප් කපිතාන් ගිහාන් සෙනවිරත්න ප්‍රකාශ කර සිටිනවා.,,ශ්‍රී ලන්කන් ගුවන් සමාගම මගින් සිය ගුවන් යානාවල ආරක්ෂාව සදහා \"ගුවන් මාර්ෂල්වරුන්\" ලබාදීමේ හැකියාව සම්බන්ධයෙන් ගුවන් හමුදාව විසින් ඉදිරි දින කිහිපයේදී අවශ්‍ය කරුණු පිලිබදව සලකා බලා ප්‍රතිචාර දක්වන බවයි ගුවන් හමුදා මාධ්‍ය ප්‍රකාශකවරයා සදහන් කර සිටියේ."}
{"title":"\"ජීවිතය තුළ ආගමික දැක්මක් නොමැතිවීම අපරාධවලට ද හේතුවක්\"","authors":["දිල්ශාන් තුෂාර "],"date":{"year":"2019","month":"05","date":"05"},"views":"2104","content":"ජීවිතය තුළ ආගමික දැක්මක් නොමැතිවීම අපරාධවලට ද හේතුවක් බව කොළඹ අගරදගුරු අතිඋතුම් මැල්කම් රංජිත් කාදිනල් හිමිපාණන් පවසනවා. කොළඹ අගරදගුරු නිල නිවසේ අද (05) පැවැති විශේෂ දේවමෙහෙයකට එක්වෙමින් උන්වහන්සේ මේ බව සඳහන් කළා. ,,පාස්කු ඉරිදා එල්ල වූ ත‍්‍රස්ත ප‍්‍රහාරයෙන් මියගිය පුද්ගලයින් ද මෙහිදී සිහිපත් කෙරුණා."}
{"title":"සහරාන්ගේ කල්ලිය පුහුණුව ලැබූ තැන් ගැන තොරතුරු","authors":["පවිත්‍රා මදුහර්ෂනි"],"date":{"year":"2019","month":"05","date":"05"},"views":"6410","content":"පාස්කු ඉරිදා ඉලක්ක කර එල්ල කෙරුණු ත‍්‍රස්ත ප‍්‍රහාරයට සම්බන්ධ පුද්ගලයින් ඉන්දියාවේ කේරළ සහ කාශ්මීර ප‍්‍රදේශවලට පැමිණ ත‍්‍රස්ත කටයුතු පිළිබඳ පුහුණුව ලබා ඇතැයි විශ්වාස කළ හැකි බව යුද හමුදාපති ලූතිතන් ජනරාල් මහේෂ් සේනානායක පවසනවා.,,යුද හමුදාපතිවරයා විදෙස් මාධ්‍යයක් සමග පැවැති සම්මුඛ සාකච්ඡාවක් උපුටා දක්වමින් ඉන්දීය මාධ්‍ය පවසන්නේ අදාළ බෝම්බ ප‍්‍රහාරයට සම්බන්ධ ත‍්‍රස්තවාදීන් ඉන්දියාවට ද පැමිණ ඇති බවට ශ‍්‍රී ලංකාවේ ඉහළ පෙළේ රාජ්‍ය නියෝජිතයෙකු විසින් ප‍්‍රකාශ කෙරුණු පළමු අවස්ථාව මෙය බවයි. ,,බුද්ධී අංශ වෙත ලැබී ඇති තොරතුරු අනුව පාස්කු ඉරිදා ප‍්‍රහාරයට වගකිවයුතු ත‍්‍රස්තවාදීන් ඉන්දියාවට පැමිණ පසුව බැංගලෝරයේ, කාශ්මීරයේ සහ කේරළයේ විවිධ ත‍්‍රස්ත පුහුණුවීම් කටයුතුවල නිතර වී තිබෙනවා.,,මේ අතර ඉන්දීය ආරක්ෂක නිලධාරීන් පවසන්නේ අයි. එස්. ත‍්‍රස්තවාදීන්ගේ තොරතුරු ලබා ගැනීම සඳහා තමන් සවුදි අරාබියානු නිලධාරීන් සමග සම්බන්ධව සිටින බවයි. කේරළ සහ කොයිම්බතූර් යන ප‍්‍රදේශවල ද ජාතික තවුහිද් ජමාද් සංවිධානය් කි‍්‍රයාකාරකම් පවතින බවටයි ඉන්දීය ආරක්ෂක අංශ පවසන්නේ. ,,කෙසේවෙතත් පාස්කු ඉරිදා ත‍්‍රස්ත ප‍්‍රහාරයට සම්බන්ධ සහරාන් හෂීම්ගේ ඉන්දීය ගමන්වල අරමුණු සහ ඔහු සබඳතා පැවැත්වූ පුද්ගලයින්ගේ නම් ගම් හෙළි කිරීමට ඉන්දීය ආරක්ෂක අංශ අකැමැත්ත පළ කර තිබෙනවා. පාස්කු ඉරිදා එල්ල වූ ත‍්‍රස්ත ප‍්‍රහාරයට සම්බන්ධ පුද්ගලයින් සහ ඉන්දියාවේ ඇතැම් පුද්ගලයින් අතර සම්බන්ධයක් ඇති බවටයි අනාවරණ වී ඇත්තේ."}
{"title":"පොලිසිය වෙඩි තැබූ ඩ්‍රෝන යානය ගැන තවදුරටත් විමර්ශන ","authors":["කසුන් කැළුම්","දිල්ශාන් තුෂාර"],"date":{"year":"2019","month":"05","date":"05"},"views":"5288","content":"කොළඹ ජාවත්ත ප‍්‍රදේශයට ඉහළින් ඊයේ (04) රාති‍්‍රයේ ගුවන් ගත කර තිබූ ඩ්‍රෝන යානයකට පොලීසිය විසින් වෙඩි තැබීමක් සිදු කර තිබෙනවා.,,අදාළ ඩ්‍රෝන යානය සම්බන්ධයෙන් කොල්ලුපිටිය, බම්බලපිටිය, වැල්ලවත්ත ඇතුළු පොලිස් ස්ථාන දැනුවත් කළ බවයි නාරාහේන්පිට පොලීසිය පැවසුවේ. බම්බලපිටියේ සිට මුහුදු මාවත ඔස්සේ මෙම ඩ්‍රොන් යානය පියාසර කර ඇති අතර එය පසුපස පොලීසිය ද හඹා ගොස් තිබෙනවා. පසුව එම ඩ්‍රෝන යානය මුහුදු සීමාවට ඇතුළු වී ඇති බවයි පොලීසිය පැවසුවේ. ,,පවතින ආරක්ෂක තත්ත්වය හමුවේ අධිආරක්ෂිත කලාපයක ඩ්‍රෝන යානයක් ගුවන් ගත කිරීම සම්බන්ධයෙන් විමර්ශනයක් ආරම්භ කර ඇති බවයි මෙහිදී ප‍්‍රකාශ කෙරුණේ. පාස්කු ඉරිදා එල්ල වූ ත‍්‍රස්ත ප‍්‍රහාරයත් සමග ඩ්‍රෝන් යානා සහ නියමුවන් රහිත යානා ගුවන් ගත කිරීම තහනම් කිරීමට ආරක්ෂක අංශ පියවර ගත්තා."}
{"title":"අජිත් එරංග නමින් පෙනී සිටි 'මදූෂ්ව' කටුනායකින් රැගෙන යයි (VIDEO)","authors":["ටී.කේ.ජී කපිල - කටුනායක"],"date":{"year":"2019","month":"05","date":"05"},"views":"11983","content":"සමරසිංහ ආරච්චිලාගේ මදූෂ් ලක්ෂිත නොහොත් මාකදුරේ මදූෂ් අද (05) දින අලුයම ගුවන් මගින් කටුනායක ගුවන් තොටුපළ වෙත පැමිණියා.,,ඔහු රැගත් ශ්‍රී ලන්කන් ගුවන් සේවයේ යූ.එල්.- 226 දරන ගුවන් යානය අද අලුයම 12.30 ට පමණ ඩුබායි අන්තර්ජාතික ගුවන් තොටුපළෙන් ශ්‍රී ලංකාව බලා පිටත් වූ අතර, මෙම ගුවන් යානය එදින අලුයම 5.00 ට කටුනායක බණ්ඩාරනායක ජාත්‍යන්තර ගුවන් තොටුපළ වෙත ළඟා වී තිබුණා.,,ඔහුගේ පැමිණීම පිළිබඳව බලාපොරොත්තුවෙන් සිටි ආරක්ෂක නිලධාරීන්, මෙම ගුවන් යානය මගීන්ට බැසීම සඳහා ගුවන් පාළම වෙත සමීප වනවාත් සමගම, ඔහුව හදුනාගෙන ආරක්ෂක නිලධාරීන් ග්‍රහණයට ගෙන මුලින්ම ආගමන - විගමන දෙපාර්තමේන්තු නිලධාරීන් වෙත යොමු කිරීමට පියවර ගෙන තිබුණා.,,මාකදුරේ මදූෂ් විසින් ඉදිරිපත් කළ N 5480656 දරන ගුවන් ගමන් බලපත්‍රය අනුව ඔහු ගම්පහ ප්‍රදේශයේ පදිංචි වර්ණකුලසූරිය අජිත් එරංග නමින් පෙනී සිටි අතර, ඔහුගේ උපන් දිනය ලෙස එහි 1979.02.20 දක්වා තිබුණා. ,,ඔහුගේ ජාතික හැදුනුම්පත් අංකය 790516478V ලෙස සඳහන්ව තිබූ අතර, එම ගුවන් ගමන් බලපත්‍රය 2015.04.30 දින නිකුත් කර තිබූ එකක්ද වනවා.,,මාකදුරේ මදූෂ් දිවයිනේ විවිධ ප්‍රදේශ රැසක සිදු කර තිබූ මිනීමැරුම්, මංකොල්ලකෑම් සහ තවත් අපරාධ රාශියක් සම්බන්ධයෙන් ශ්‍රී ලංකාවේ පොලීසි ගණනාවකට මෙන්ම අධිකරණ රැසකට ද අත්‍යාවශ්‍ය පුද්ගලයෙකු වී සිටි බැව් සඳහන්.,,මේ වනවිට මාකදුරේ මදූෂ් කටුනායක ගුවන් තොටුපළ පරිශ්‍රයේ සිට  කොළඹ අපරාධ පරීක්ෂණ දෙපාර්තමේන්තුව වෙත රැගෙන ගොස් තිබෙනවා."}
{"title":"ළමයින්ගේ වගකීම භාර දීම ගැන ගුරු සංගම්වලින් පැහැදිළි කිරීමක්","authors":["දිල්ෂාන් තුෂාර"],"date":{"year":"2019","month":"05","date":"05"},"views":"4092","content":"පාසල් සිසුන්ගේ ආරක්ෂාව පිළිබඳ වගකීම විදුහල්පතිවරු, ගුරුවරු සහ මවුපියන් වෙත පැවරීම පවතින තත්ත්වය හමුවේ සිදු නොකළ යුතු බව ගුරු සංගම් පෙන්වා දෙනවා.,,පාසල්වල ආරක්ෂාවේ වගකීම් සම්පූර්ණයෙන්ම විදුහල්පතිවරු සහ ගුරුවරුන්ට පවරමින් නිකුත් කළ චක‍්‍රලේඛය ද අහෝසි කළ යුතු බවයි මෙහිදී ප‍්‍රකාශ කෙරුණේ.,,ඒ පිළිබඳ කරුණු දක්වන ලංකා ගුරු සංගමයේ ලේකම් ජෝසප් ස්ටාලින් පෙන්වා දෙන්නේ \"ළමයි පිළිබඳ වගකීම ගුරුවරුන්ට තිබෙන බව පිළිගන්නවා.. නමුත් මෙවැනි වාතාවරණයක ආරක්ෂාව පිළිබඳ වගකීම ගුරුවරු මත තනිකරවම පැටවීම සම්පූර්ණයෙන්ම වැරදියි. මේ පිළිබඳව අධ්‍යාපන අමාත්‍යවරයාට ලිඛිතව දැනුම් දීලා තියෙනවා. \" යන්නයි. ,,පාසල් දරුවන්ගේ ආරක්ෂාව තහවුරු කිරීම සඳහා ආරක්ෂක අංශ සම්බන්ධ කර ගනිමින් විධිමත් වැඩපිලිවෙළක් කි‍්‍රයාත්මක කළ යුතු බවයි ලංකා ගුරු සේවා සංගමයේ ප‍්‍රධාන ලේකම් මහින්ද ජයසිංහ ප‍්‍රකාශ කළේ."}
{"title":"මාලිංගට විවේකයක්","authors":["කසුන් කැළුම්"],"date":{"year":"2019","month":"05","date":"05"},"views":"5382","content":"ස්කොට්ලන්ත කණ්ඩායම සමග පැවැත්වෙන එක්දින කි‍්‍රකට් තරගාවලියේදී ලසිත් මාලිංග විවේක ගැන්වීමට ශ‍්‍රී ලංකා කි‍්‍රකට් තේරීම් කමිටුව තීරණය කර තිබෙනවා.,,ලෝක කුසලානයට පෙර ශ‍්‍රී ලංකා කණ්ඩායම එංගලන්තයේදී ස්කොට්ලන්තය සමග එක්දින තරග 02කට සහභාගීවීමට නියමිතයි.,,මේ වනවිට අයි. පී. එල්. කි‍්‍රකට් තරගාවලියට එක්ව සිටින ලසිත් මාලිංග, එම තරගාවලියෙන් පසු ශී‍්‍ර ලංකා කණ්ඩායම සමග එක්වීමට නියමිතව තිබෙනවා. ලෝක කුසලාන කි‍්‍රකට් තරගාවලියට සහභාගී වන ශ‍්‍රී ලංකා කණ්ඩායම ලබන 07 වැනිදා දිවයිනෙන් පිටත්ව යාමට නියමිතයි."}
{"title":"පොලිසියෙන් තවත් විනාඩි 30ක් ජනතාවගේ ආරක්ෂාවට කැප කරයි","authors":["හේමන්ත කහවලගේ"],"date":{"year":"2019","month":"05","date":"05"},"views":"7414","content":"අනිවාර්යය නිවාඩු යැවූ පොලිස්පති පූජිත් ජයසුන්දර විසින් පොලිස් දෙපාර්තමේන්තුව තුළ කි‍්‍රයාත්මක කළ දෛනික භාවනා වැඩසටහන, වැඩබලන පොලිස්පති සී. ඩී. වික‍්‍රමරත්න විසින් අත්හිටුවා තිබෙනවා.,,විනාඩි 30ක පමණ කාලයක් සියලූ පොලිස් ස්ථානවල මෙම භාවනා වැඩසටහන කි‍්‍රයාත්මක වුණා.,,පවතින ආරක්ෂක තත්ත්වය හමුවේ එම කාලය ද ජනතාවගේ ආරක්ෂාව වෙනුවෙන් කැප කළ යුතු බවයි වැඩබලන පොලිස්පති සී. ඩී. වික‍්‍රමරත්න පවසා ඇත්තේ.,,පොලිස් නිලධාරීන් 90,000කට ආසන්න පිරිසක් පොලිස් දෙපාර්තමේන්තුවට අනුයුක්තව සේවය කරන බැවින් මෙම නව තීරණයත් සමග පොලිස් දෙපාර්තමේන්තුවට දිනකට මිනිස් පැය 40,000ක් පමණ ඉතිරි වන බවයි  නෙත් නිවුස් වෙත වාර්තා වුණේ."}
{"title":"බෝම්බකරුවන් රැඳී සිටි නිවස ගැන හෙළි කළ පොලිස් ප‍්‍රධානියෙකුට ත‍්‍රස්ත ප‍්‍රහාරයට පෙර ස්ථාන මාරුවක් ","authors":["හේමන්ත කහවලගේ"],"date":{"year":"2019","month":"05","date":"05"},"views":"13991","content":"පාස්කු ඉරිදා එල්ල වූ ත‍්‍රස්ත ප‍්‍රහාරයට පෙර පොලිස් විශේෂ කාර්යංශ ස්ථානාධිපතිවරුන් 12දෙනෙකුට ස්ථාන මාරුවීම් ලබා දී ඇතැයි වාර්තා වනවා.,,ඒ අනුව පානදුර, විශේෂ කාර්යාංශයේ ස්ථානාධිපතිවරයා ලෙස කටයුතු කළ ටී. එල්. එස්. කේ. සේනාධිරත්න, තී‍්‍රකුණාමලය විශේෂ කාර්යාංශයේ ස්ථානාධිපතිවරයා ලෙස මාරු කර තිබෙනවා.,,මෙම ත‍්‍රස්ත ප‍්‍රහාරයට සම්බන්ධ සැකකරුවන් බෝම්බ සැකසූ බවට සැකකෙරෙන කෙසෙල්වත්ත පරත්ත පාර ශෙරීෆ් මාවතේ නිවස සම්බන්ධයෙන් ද මෙම නිලධාරියා ත‍්‍රස්ත ප‍්‍රහාරයට පෙර පොලිස් ප‍්‍රධානීන්ට කරුණු වාර්තා කර තිබුණා.,,එවන් පසුබිමක පානදුර විශේෂ කාර්යාංශයේ ස්ථානාධිපතිවරයා ලෙස කටයුතු කළ ටී. එල්. එස්. කේ. සේනාධිරත්න, තී‍්‍රකුණාමලය විශේෂ කාර්යාංශයේ ස්ථානාධිපතිවරයා ලෙස අපේ‍්‍රල් 18 වැනිදා මාරු කර යැවීම පිළිබඳ දැඩි කතාබහට ලක්ව තිබෙනවා.,,පොලිස් විශේෂ කාර්යාංශ මූලස්ථානය, මහනුවර, කැගල්ල, ඇල්පිටිය, කලූතර, ගම්පහ, මීගමුව, පානදුර සහ  ගල්කිස්ස යන පොලිස් විශේෂ කාර්යාංශ ස්ථානාධිපතිවරුන් මෙලෙස මාරු කර ඇත්තේ අනිවාර්යය නිවාඩු යැවුණු පොලිස්පති ජූජිත් ජයසුන්දර විසින්."}
{"title":"පාස්කු ප්‍රහාරයට දින 05කට පෙර ලංකාවේ සෞදි තානාපතිට ලැබූ රහස් ලියවිල්ල : පරිඝණක දත්ත පවා මකා දමන්නැයි උපදෙස් දීලා (PHOTOS)","authors":["දිනුක් හේවාවිතාරණ"],"date":{"year":"2019","month":"05","date":"04"},"views":"17242","content":"පාස්කු ඉරිදා එල්ලවූ ත්‍රස්ත ප්‍රහාරයට දින 05 කට පෙර සෞදි අරාබියේ විදේශ කටයුතු අමාත්‍ය ඊබ්‍රාහිම් බින් අබ්දුල් අසීස් අල්- අසාෆ් ගේ අත්සනින් යුතුව මෙරට පිහිටි සෞදි තානාපතිවරයා වෙත එවන ලද රහස්‍ය ලිපියක් සම්බන්ධයෙන් අල්අහඩ් වෙබ් අඩවිය අනාරවරණයක් සිදුකර තිබෙනවා.,,සෞදි විදේශ කටයුතු අමාත්‍යවරයා විසින් සිය ලිපිය මගින් මෙරට තානාපතිවරයා වෙත හදිසි කටයුත්තක් සේ සලකා සිදුකළ යුතු කරුණු කිහිපයක් සම්බන්ධයෙන් දැනුවත් කර ඇති බවයි එමගින් දැක්වෙන්නේ. අල්අහඩ් වෙබ් අඩවිය සදහන් කරන්නේ අරාබි රටවල භාවිතා වන සම්ප්‍රදායික හිජ්රි දින දර්ශකය අනුව එම ලිපිය 11/8/1440 යනුවෙන් දින ගත කර ඇති බවයි. ඒ 2019 වර්ෂයේ අප්‍රේල් මස 16 දින යන්න එමගින් අදහස් කෙරේ.,,රහසිගත එම ලිපියේ පහත සදහන් කරුණු සම්බන්ධයෙන් මෙරට සිටින සෞදි තානාපතිවරයාට සිය අවධානය වහා යොමු කරන ලෙස දන්වා ඇත.,,1). ඔබ සතු දේශීය සහ විදේශීය කණ්ඩාම් වලට අදාළ සියළුම පරිඝණක දත්ත මකා දැමීමට හා ලිපි ලේඛණ විනාශ කිරීමට පියවර ගන්න. අවශ්‍ය නම් තානාපති පරිශ්‍රය තුල ඇදිරි නිතිය පැනවීමට පියවර ගන්න.,,2). ඉදිරියේදී පැවැත්වීමට නියමිත කතෝලික ආගමේ පාස්කු සමය එළඹෙන බැවින් ඉදිරි දින කිහිපයේදී මහජනයා බහුල වශයෙන් රැස්වෙන ස්ථාන, දේවස්ථාන ආදිය හැකිතාක් මග හරින ලෙසට තානාපති කාර්යාලයේ සේවකයින්ට, තානාපති උපදේශකයින්ට, ආරක්ෂක අංශ සහ බුද්ධි අංශ සාමාජිකයින් දැනුවත් කරන්න.,,3) ශ්‍රී ලංකා බලධාරීන්ට මේ සම්බන්ධයෙන් යම් දැනුවත් කිරීමක් හෝ සදහනක් සිදුකර ඇත්නම් ඒ සම්බන්ධයෙන් සිය අමාත්‍යංශයට වහා දැනුම් දෙන ලෙස සෞදි විදේශ කටයුතු ඇමතිවරයා තනාපතිවරයාට සිය ලිපියෙන් දැනුම් දී ඇත.,,මෙම ලිපිය එවීමෙන් දින 05 කට පසු පුද්ගලයින් 250 කට අධික පිරිසකට මරු කැඳවමින් ආගමික සිද්ධස්ථාන තුනක්, ප්‍රධාන පෙලේ සංචාරක හෝටල් තුනක් ඇතුළු ස්ථාන 08ක බෝම්බ පිපිරිවීම් සිදුකිරීමට ඉස්ලාමිය අන්තවාදීන් කටයුතු කරනු ලැබූ අතර ප්‍රහාරයෙන් දින 05කට පසුව ට්විටර් පණිවිඩයක් නිකුත් කරමින් මෙරට පිහිටි සෞදි තානාපති කාර්යාලය මෙරට සිටින සියළුම අරාබි පුරවැසියන්ට රටින් පිටවන්නැයි දැනුම් දීමක් සිදුකරනු ලැබුවා."}
{"title":"කිරිඇල්ල, අමාත්‍යධූරයෙන් ඉවත් කරන්නැයි අමරවීර, ජනපති සහ අගමැතිගෙන් ඉල්ලයි","authors":["කසුන් කැලුම් "],"date":{"year":"2019","month":"05","date":"04"},"views":"2123","content":"ලක්ෂ්මන් කිරිඇල්ල අමාත්‍යවරයා ධූරයෙන් ඉවත් කරන්නැයි තමන් ජනාධිපතිවරයාට සහ අග්‍රාමාත්‍යවරයාට යෝජනා කරන බව පාර්ලිමේන්තු මන්ත්‍රී මහින්ද අමරවීර පවසනවා. ජනාධිපතිවරයාට අපහාස වන අන්දමේ රාජ්‍ය විරෝධී වැකි අඩංගු ලිපි තොගයක් හමුවීම් සිද්ධිය සම්බන්ධයෙන් අදහස් දක්වමින් මන්ත්‍රීවරයා මේ බව සඳහන් කළා.,,,,මේ අතර ශ්‍රී ලංකා පොදුජන පෙරමුණ අද කැඳවූ මාධ්‍ය හමුවකදී ද අදහස් පළ වුණා. මේ, එහිදී අදහස් දැක්වූ පාර්ලිමේන්තු මන්ත්‍රී රෝහිත අබේගුණවර්ධන."}
{"title":"වෙසක් පොහොයට පෙර ඥාණසාර හිමියන් නිදහස් කරන්නැයි විජේදාසගෙන් ඉල්ලීමක්","authors":["කසුන් කැලුම් "],"date":{"year":"2019","month":"05","date":"04"},"views":"1964","content":"රක්ෂිත බන්ධනාගාරගත කර සිටින බොදුබල සේනා සංවිධානයේ මහලේකම් පූජ්‍ය ගලගොඩඅත්තේ ඥාණසාර හිමියන් එළඹෙන වෙසක් පොහොයට පෙර නිදහස් කරන්නැයි පාර්ලිමේන්තු මන්ත්‍රී විජේදාස රාජපක්ෂ ජනාධිපතිවරයාගෙන් අද ඉල්ලීමක් කළා. ඒ, උන්වහන්සේගේ සුවදුක් විමසීම සඳහා වැලිකඩ බන්ධනාගාරයට පැමිණීමෙන් අනතුරුව මාධ්‍ය වෙත අදහස් දක්වමින්.,,,,පාස්කු ඉරිදා එල්ල වූ ත්‍රස්ත ප්‍රහාරය අමාත්‍ය රිෂාඞ් බදියුදීන්, නැගෙනහිර පළාත් ආණ්ඩුකාර එම් එල් ඒ එම් හිස්බුල්ලා, බස්නාහිර පළාත් ආණ්ඩුකාර අසාද් සාලි හා පාර්ලිමේන්තු මන්ත්‍රී මුජුබර් රහුමාන්ගේ සහයෝගය ඇතිව ක්‍රියාත්මක වූ එකක් බවයි මෙහිදී ප්‍රකාශ කෙරුණේ."}
{"title":"ගම්පොල බාලිකා පාසලක තිබී ජීව උණ්ඩ තොගයක් සොයා ගැනේ","authors":["ජේ ඒ එල් ජයසිංහ - මහනුවර"],"date":{"year":"2019","month":"05","date":"04"},"views":"3498","content":"ගම්පොල සාන්ත ජෝසප් බාලිකා විදුහල් පරිශ්‍රයේ තිබී ජිව උණ්ඩ තොගයක් අද සොයා ගෙන තිබෙනවා. එම විදුහලේ කම්කරුවෙකු විසින් මේ පිළිබඳ පොලීසියට දැනුම් දීමෙන් අනතුරුව මෙම ජීව උණ්ඩ තොගය සොයා ගත් බවයි නෙත් නිවුස් වාර්තාකරු පැවසුවේ.,,ටී 56 ගිනිඅවි වලට යොදන ජීව උණ්ඩ 207 ක් සහ ස්වයංක්‍රීය පිස්තෝල සඳහා යොදන ජීව උණ්ඩ 25ක් මෙලෙස සොයා ගෙන තිබෙනවා. පසුව ගම්පොල සාන්ත ජෝසප් බාලිකා විද්‍යාල පරිශ්‍රයේ සෝදිසි මෙහෙයුමක් ද සිදු කෙරුණා.  ගම්පොළ පොලීසිය මගින් වැඩිදුර විමර්ශන ක්‍රියාත්මකයි."}
{"title":"ජනපතිට අපහාස කිරීමේ සිද්ධියට අගමැති සම්බන්ධයි - මන්ත්‍රි දිලුම් අමුණුගම ","authors":["කමල් සුරවීර - මහනුවර"],"date":{"year":"2019","month":"05","date":"04"},"views":"1758","content":"ජනාධිපති මෛත්‍රීපාල සිරිසේන මහතාට අපහාස වන අන්දමේ රාජ්‍ය විරෝධී වැකි ඇතුළත් ලිපි තොගයක් හමුවීමේ සිද්ධියට අග්‍රාමාත්‍ය රනිල් වික්‍රමසිංහ සම්බන්ධ බව පාර්ලිමේන්තු මන්ත්‍රී දිලුම් අමුණුගම අද (04) ප්‍රකාශ කළා. ඒ, මහනුවරදී මාධ්‍ය හමුවක් කැඳවමින්.  ,,,,අමාත්‍ය ලක්ෂ්මන් කිරිඇල්ල සම්බන්ධයෙන් ද මන්ත්‍රීවරයා මෙහිදී අදහස් පළ කළා."}
{"title":"නව දිල්ලි මහ ඇමතිවරයාට මහ මගදී ප්‍රහාරයක් (VIDEO)","authors":["දිනුක් හේවාවිතාරණ"],"date":{"year":"2019","month":"05","date":"04"},"views":"3299","content":"මැතිවරණයට ඉදිරිපත්වී සිටින සිය පක්ෂයේ අපේක්ෂකයෙකුට සහය පළකිරීමේ ප්‍රචාරක රැළියකට සහභාගිවී සිටි ඉන්දියාවේ, නව දිල්ලිහි  මහ ඇමතිවරයා වන අරවින්ද් කේජිරිවාල් හට තරුණයෙකු පහරදී ඇති බව ඉන්දීය මාධ්‍ය වාර්තා කර සිටිනවා.,,මැතිවරණයට ඉදිරිපත්වී සිටින අපේක්ෂකයා සමග ජීප් රථයක නැගී සිටි මහ ඇමතිවරයා ආධාරකරුවන් හට ආචාර කරමින් සිටියදී එක්වර පිරිස අතරින් මතුවූ රතු කමිසයක් හැඳී තරුණයෙකු මහ ඇමතිවරයාගේ මුහුණට පහරක් එල්ල කරන අයුරු වීඩියෝ වී ඇත.,,මෙලෙස පහරදුන් පුද්ගලයා 33 හැවිරිදි වියේ පසුවන වාහන අමතර කොටස් ව්‍යාපාරිකයෙක් බවත් ඔහු එසේ පහරදීමට හේතුව කුමක්ද යන්න මේ දක්වා හෙළිවී නැත. මේ වන විට ඔහු පොලිසිය භාරයේ පසුවන බවයි එරට මාධ්‍ය වැඩිදුරටත් සඳහන් කර සිටියේ.,,මහ ඇමතිවරයාට පහරදීමේ වීඩියෝව පහතින් :,,,#WATCH: A man slaps Delhi Chief Minister Arvind Kejriwal during his roadshow in Moti Nagar area. (Note: Abusive language) pic.twitter.com/laDndqOSL4,— ANI (@ANI) May 4, 2019"}
{"title":" තව්හිද් ජමාද් සංවිධානය සමග සම්බන්ධකම් පැවැත්වූ \"නියාස් මව්ලවි\" කල්පිටියේදී අත්අඩංගුවට ","authors":["හේමන්ත කහවලගේ "," කසුන් කැළුම් "],"date":{"year":"2019","month":"05","date":"04"},"views":"3117","content":"ජාතික තව්හිද් ජමාද් සංවිධානය සමග ඍජු සබඳතා පැවැත්වූ කල්පිටිය කන්දකුලි ප්‍රදේශයේ මවුලවීවරයෙකු පොලීසිය විසින් අත්අඩංගුවට ගෙන තිබෙනවා. නියාස් නමැති මෙම මවුලවීවරයා අත්අඩංගුවට ගෙන තිබුණේ නිවසක රැඳී සිටියදීයි. මොහු බොදුබල සේනා සංවිධානයේ මහලේකම් පූජ්‍ය ගලගොඩඅත්තේ ඥාණසාර හිමියන්ට චෝදනා රැසක් එල්ල කළ අයෙකු බවටයි අනාවරණ වී ඇත්තේ. මෙම මවුලවීවරයා ජාතික තව්හිද් ජමාද් සංවිධානයේ සාකච්ඡා සඳහාද සහභාගී වූ අයෙකු බව හෙළිවී තිබෙනවා.,,ජාතික බලසේනා නම් වටරැක විජිතහිමි සහ මුස්ලිම් ජාතිකයින්ගෙන් සැදුම්ලත් සංවිධානයක් විසින් 2014 වර්ෂයේ අප්‍රේල් මස කොලඹ පැවැති මාධ්‍ය සාකච්ඡාවකට ද මෙම මවුලවීවරයා සහභාගී වි ඇති බවටයි අනාවරණ වී ඇත්තේ. පූජ්‍ය ගලගොඩඅත්තේ ඥාණසාර හිමියන් ප්‍රමුඛ හිමිවරුන්ගේ මැදිහත්වීමත් සමග එම මාධ්‍ය සාකච්ඡාව අත්හිටුවීමට එම සංවිධානයට සිදුවුණා. සැකකාර මවුලවීවරයාගෙන් තවදුරටත් ප්‍රශ්ණ කිරීම් සිදු කෙරෙන බවයි පොලීසිය පැවසුවේ.,,මේ අතර අද දිනයේද දිවයිනේ ප්‍රදේශ රැසක සෝදිසි මෙහෙයුම් ක්‍රියාත්මක වුණා. බිබිල ප්‍රදේශයේ වෙළඳසැලක වහලයේ සගවා තිබූ ටී 56 ජීව උණ්ඩ 27ක් පොලීසිය විසින් අද සොයා ගත්තා. වෙළඳසැලේ හිමිකරු ද එහිදී අත්අඩංගුවට ගත් බවයි පොලීසිය පැවසුවේ. ,,මේ අතර මාතලේ කලල්පිටිය වැලිකන්ද ප්‍රදේශයේ ගෙවත්තක අද දහවල් පිපිරුමක් සිදුවූ අතර පසුව අනාවරණ වූයේ රිලවුන්ගෙන් වගාබිම් ආරක්ෂා කිරීම සඳහා අඟල් 08ක බටයක රතිඤ්ඤා කරල් දමා එම පිපිරුම සිදු කර ඇති බවයි. අවට ගම්මාන රැසකට ද මෙම පිපිරුමේ ශබ්දය ඇසී තිබෙනවා. මීට සම්බන්ධ පුද්ගලයාගෙන් පොලීසිය ප්‍රකාශයක් සටහන් කර ගෙන ඇති අතර පසුව පොලීසිය එම ප්‍රදේශයේ සෝදිසි මෙහෙයුමක් ද දියත් කළා. ,,මේ අතර කොස්ලන්ද හීවැල්කදුර ප්‍රදේශයේදී ජීව උණ්ඩ 24ක් සහ යුද හමුදාව භාවිත කරන කැමා වර්ගයේ ඇඳුමක් සමග පුද්ගලයින් දෙදෙනෙකු පොලීසිය විසින් අත්අඩංගුවට ගනු ලැබුවා."}
{"title":"12 දෙනෙකුට මරු කැඳවමින් ඉන්දියාව උඩුයටිකුරු කල \"ෆොනී\" (PHOTOS)","authors":["පවිත්‍රා මධුහර්ශනී - විදෙස් මාධ්‍ය ඇසුරෙන්"],"date":{"year":"2019","month":"05","date":"04"},"views":"2144","content":"ඉන්දියාව බලපා ඇති ෆොනී සුළි කුණාටුවෙන් පුද්ගලයින් 12 දෙනෙකු පමණ ජිවිතක්ෂයට පත්ව තිබෙනවා. සුළි කුණාටුවෙන් දැඩි බලපෑම් එල්ල වූ ඔඩීෂා ප්‍රාන්තයෙන් මෙම පුද්ගල මරණ වාර්තා වන බවයි ඉන්දීය මාධ්‍ය පැවසුවේ. පූර්ව ආරක්ෂාකාරී පියවර හේතුවෙන් ජීවිත හානි අවම කර ගැනීමට හැකිවූ බව බලධාරීන් සඳහන් කළා. ආපදා තත්ත්වය හේතුවෙන් පුද්ගලයින් ලක්ෂ 12ක පමණ පිරිසක් ආරක්ෂිත ස්ථාන තුළ රඳවා සිටනවා. ප්‍රබල සුළං ප්‍රවාහයන් සහ ජල ගැලීම් හේතුවෙන් දේපළ හානි ද රැසක් වාර්තා වන බවයි පැවසෙන්නේ. ,,ඉන්දීයාවට දැඩි බලපෑම් එල්ල කළ ෆොනී සුළි කුණාටුව දේශ සීමාවන් හරහා මේවනවිට බංග්ලාදේශය දෙසට ගමන් කරමින් තිබෙනවා. පූර්ව අනතුරු ඇගවීම් අනුව පුද්ගලයින් මිලියනයක පමණ පිරිසක් මේවනවිටත් ආරක්ෂිත ස්ථාන කරා යොමු කිරීමට බංග්ලාදේශ බලධාරීන් පියවර ගෙන තිබෙනවා. එරට ප්‍රදේශ රැසකට මේවනවිටත් තද සුළං සහ දැඩි වර්ෂාපතනයක් ඇද හැලෙමින් ඇතැයි විදෙස් මාධ්‍ය වාර්තා කළා. අයහපත් කාලගුණ තත්ත්වය හමුවේ නිවාස රැසකට හානි සිදුව ඇතැයි සඳහන්. ඒ හමුවේ කුඩා දැරියක් ජීවිතක්ෂයට පත්ව තවත් පුද්ගලයින් 30දෙනෙකු පමණ තුවාල ලබා තිබෙනවා."}
{"title":"සමාජ මාධ්‍ය ජාල ඔස්සේ හුවමාරුවන අසත්‍ය දුරකථන සංවාදය ගැන විමර්ශන ","authors":["දිනුක් හේවාවිතාරණ"],"date":{"year":"2019","month":"05","date":"04"},"views":"2597","content":"වත්මන් ආරක්ෂක තත්ත්වය සම්බන්ධයෙන් පොලිස් නිලධාරීන් දෙදෙනෙකු විසින් සිදුකරනු ලබන දුරකතන සංවාදයක් පිලිබදව මේ දිනවල සමාජ මාධ්‍ය ජාල ඔස්සේ වේගයෙන් පැතිරී යමින් තිබෙන අසත්‍ය දුරකථන සංවාදයක් සම්බන්ධයෙන් තොරතුරු ලැබී ඇති බව පොලිස් මාධ්‍ය ප්‍රකාශක රුවන් ගුණසේකර සදහන් කර සිටිනවා. ,,මෙම අසත්‍ය දුරකථන සංවාදය සම්බන්ධයෙන් වන විට පොලිසිය විසින් විමර්ශනයක් ආරම්භ කර ඇති බව පොලිස් මාධ්‍ය ප්‍රකාශකවරයා සදහන් කර සිටියේ.,,ඔහු මෙහිදී වැඩිදුරටත් ප්‍රකාශ කලේ එවැනි දුරකථන සංවාදයක් කිසිදු අවස්ථාවක පොලිස් නිලධාරීන් අතර සිදුවී නොමැති බවත් සමාජ මාධ්‍ය ඔස්සේ මෙවැනි අසත්‍ය දුරකථන සංවාද හුවමාරුවීම මගින් ජනතාව අතර නොසන්සුන් තාවයක් ඇති කිරීමේ අරමුණින් මෙවැනි ක්‍රියාවන් සිදුකිරීමට ඇතැම් පිරිස් පෙළඹී සිටින බවයි."}
{"title":" හෙට දහවල් 1සිට කොළඹ පාසල් අවට වාහන නතර කිරීමෙන් වලකින්න : දිවයින පුරා පාසල් අවට විශේෂ ආරක්ෂාවක් ","authors":["දිනුක් හේවාවිතාරණ"],"date":{"year":"2019","month":"05","date":"04"},"views":"2576","content":"ලබන සඳුදා සිට පාසල් වාරය යලි ආරම්භ වන බැවින් දිවයින පුරා පාසල් වල ආරක්ෂාව වෙනුවෙන් විශේෂ ආරක්ෂාවක් ලබාදී ඇති බවත් ඒ වෙනුවෙන් පොලිසිය සහ ආරක්ෂක අංශ එක්ව මේ වන විට පාසල් ආශ්‍රිතව සෝදිසි මෙහෙයුම් ආරම්භ කර ඇති බව පොලිසිය පවසනවා. ඒ අනුව හෙට (05) දින දහවල් 1.00 න් පසුව කොළඹ පාසල් අවට වාහන නතර කිරීමෙන් වලකින ලෙස සියලුම වාහන හිමියන්ට පොලිසිය දැනුම් දෙනවා. ඒ කොළඹ සියලුම පාසල් අවට හෙට දිනයේදී විශේෂ සෝදිසි මෙහෙයුමක් දියත් කිරීමට ආරක්ෂක අංශ සුදානම්ව සිටීම හේතුවෙනි. ,,මේ අතර පාසල් ආරම්භ කිරීමෙන් අනතුරුව පාසල්වලට ළමුන් රැගෙන එන වාහන සහ පාසල් කාර්ය මණ්ඩලයේ වාහන නතර කිරීමට ඒ ඒ පාසල් වෙනුවෙන් විශේෂ වාහන නවතාලීමේ ස්ථාන වෙන් කර ඇති අතර අද (04) දිනය තුල එම ස්ථාන පිලිබදව මාධ්‍ය හරහා දැනුවත් කිරීමට පොලිසිය කටයුතු කරන බව පොලිස් මාධ්‍ය ප්‍රකාශක පොලිස් අධිකාරී රුවන් ගුණසේකර පවසනවා."}
{"title":"තියුණු පිහි කඩු හමුදා ඇදුම් ලගම පොලිසිට භාර දෙන්න : බෝම්බ පිපිරීමෙන් හඳුනා නොගත් මෘත ශරීර ගැනත් නිවේදනයක්","authors":["දිනුක් හේවාවිතාරණ"],"date":{"year":"2019","month":"05","date":"04"},"views":"4591","content":"කඩු, කිනිසි සහ උල්පිහි මෙන්ම හමුදා හා පොලිස් නිල ඇඳුම්වලට සමාන ඇඳුම් සන්තකයේ තබා ගෙන සිටින්නේ වහාම ළගම ඇති පොලිස් ස්ථාන වෙත භාර දෙන්නැයි පොලීසිය ජනතාවගෙන් ඉල්ලීමක් කරනවා. අද (04) සහ හෙට (05) ඒවා ලගම ඇති පොලිස් ස්ථාන වෙත භාර දිය හැකි බවයි පොලිස් මාධ්‍ය ප්‍රකාශක පොලිස් අධිකාරී රුවන් ගුණසේකර සදහන් කර සිටියේ.,,පසුගිය මස 21 වෙනිදා සිදුවූ බෝම්බ පිපිරීමට ලක්වූ ස්ථානවල තිබී මෙතෙක් හඳුනා නොගත් මෘත ශරිර කොටස් 56ක් කොළඹ අධිකරණ වෛද්‍ය නිලධාරී කාර්යාලයේ තැන්පත් කර ඇති අතර බෝම්බ පිපිරීමට ලක්වූ ස්ථාන වලට ගොස් අතුරුදහන්ව සිටින පුද්ගලයින්ගේ ඥාතීන් සිටිනම් ලගම ඇති පොලිසියට ඒ පිලිබදව දැනුම් දෙන ලෙස පොලිස් මාධ්‍ය ප්‍රකාශක පොලිස් සදහන් කර සිටිනවා.,,එසේ සිදුකරනු ලබන දැනුම් දීමට අනුව ලගම ඥාතින් ගේ DNA සාම්පල් හා හඳුනා නොගත් මෘත ශරිර කොටස් වල පරික්ෂාවක් සිදුකර එය හදුනා ගැනීමේ වැඩපිළිවලක් සකස් කර ඇති බවයි ඔහු මෙහිදී වැඩිදුරටත් සඳහන් කර සිටියේ."}
{"title":"පුත්තලමෙන් ටී 56 ගිනිඅවි දෙකක් සොයා ගැනේ","authors":["හේමන්ත කහවලගේ "," කේ ප්‍රියංකර"],"date":{"year":"2019","month":"05","date":"04"},"views":"1501","content":"පුත්තලම, මැලේරියා ඇළ ආශ්‍රිත ප්‍රදේශයක තිබී ටී 56 ස්වයංක්‍රිය ගිනිඅවි දෙකක් සොයාගෙන තිබෙනවා. ප්‍රදේශවාසියෙකු ලබාදුන් තොරතුරකට අනුව ආරක්‍ෂක අංශ සිදුකළ සෝදිසි මෙහෙයුමකදී එම ගිනිඅවි දෙක සොයාගෙන ඇති බවයි පුත්තලම පොලීසිය පැවසුවේ.,,සිද්ධිය සම්බන්ධයෙන් පුත්තලම පොලීසිය වැඩිදුර විමර්ශන සිදුකරනවා."}
{"title":"ඥානසාර හිමියන් බැහැ දැකීමට මන්ත්‍රී විජේදාස රාජපක්ෂ වැලිකඩ බන්ධනාගාරයට","authors":["හේමන්ත කහවලගේ"," නිශාන් ද සිල්වා"],"date":{"year":"2019","month":"05","date":"04"},"views":"4854","content":"සිර දඩුවම් නියම වී සිටින පූජ්‍ය ගලගොඩඅත්තේ ඥානසාර හිමියන් බැහැ දැකීමට පාර්ලිමේන්තු මන්තී‍්‍ර විජේදාස රාජපක්‍ෂ අද වැලිකඩ බන්ධනාගාර රෝහල වෙත පැමිණියා. ,,පෙරවරු 10 ට පමණ මන්තී‍්‍රවරයා වැලිකඩ බන්ධනාගාර රෝහල වෙත පැමිණි බවයි බන්ධනාගාර ආරංචිමාර්ග අනාවරණ කළේ. මීට නොබෝ වේලාවකට පෙරත් මන්ති‍්‍රවරයා ඥානසාර හිමියන් සමග සාකච්ඡා කරමින් සිටි බවද එම ආරංචිමාර්ග අනාවරණ කළා. පූජ්‍ය ගලගොඩඅත්තේ ඥාණසාර හිමියන් ප‍්‍රතිකාර සදහා ඇතුළත්ව සිටින්නේ වැලිකඩ බන්ධනාගාර රෝහලේ එකේ වාට්ටුවටයි.,,මේ අතර ඉකුත්දා නඩු කටයුත්තක් සදහා හෝමාගම අධිකරණයට පැමිණි අවස්ථාවේදී පූජ්‍ය ගලගොඩඅත්තේ ඥාණසාර හිමියන් කියාසිටියේ බෞද්ධ සිද්ධස්ථානවලට ප‍්‍රහාර එල්ලවීමේ අවදානමක් පවතින බවයි. ඒ සම්බන්ධයෙන් තොරතුරු දැන ගැනීමට බන්ධනාගාරයට පැමිණ තමන් හමුවන ලෙසද ඥාණසාර හිමියන් මාධ්‍ය වෙත කියාසිටියා."}
{"title":"පිටකොටුවේ වෙළදසැලක තිබී කඩු 300ක් අත්අඩංගුවට ගනියි","authors":["හේමන්ත කහවලගේ"],"date":{"year":"2019","month":"05","date":"04"},"views":"10912","content":"පිටකොටුව, 3 වන හරස් වීදියේ ගොඩනැගිලි ද්‍රව්‍ය වෙළදසැලක තිබී කඩු 300 ක් ආරක්‍ෂක අංශ භාරයට ගෙන තිබෙනවා. ,,මන්නා පිහි තොගයක් එහි තිබී සොයාගෙන ඇති බවයි නෙත් නිවුස් වෙත වාර්තා වුණේ. කෘෂිකර්ම කටයුතු සදහා යොදා ගැනීමට යැයි පවසමින් එම ආයුධ තොගය මෙරටට ගෙන්වා ඇති බවටයි තොරතුරු වාර්තා වුණේ. ,,අදාළ වෙළද සැලේ හිමිකරු පලාගොස් ඇති අතර ඔහු අත්අඩංගුවට ගැනීමට විමර්ශන කි‍්‍රයාත්මකයි."}
{"title":"නීතිය හා සාමය අමාත්‍යධූරයේ වෙනසක් අවැසි නැති බවට සන්ධානය කියයි","authors":["සමන්ත කුමාර"," ලහිරු කපුගේ"],"date":{"year":"2019","month":"05","date":"04"},"views":"2372","content":"නීතිය හා සාමය අමාත්‍ය ධුරයේ වෙනසක් සිදු කිරීමේ අවශ්‍යතාවක් නොමැති බව එක්සත් ජනතා නිදහස් සන්ධාන මහලේකම් පාර්ලිමේන්තු මන්තී‍්‍ර මහින්ද අමරවීර පවසනවා. ඒ සම්බන්ධයෙන් ශී‍්‍ර ලංකා නිදහස් පක්‍ෂය ලෙස සාකච්ඡාවක් හෝ පවත්වා නොමැති බවයි මන්තී‍්‍රවරයා කියාසිටියේ. පාර්ලිමේන්තු මන්තී‍්‍ර ෆීල්ඞ් මාර්ෂල් සරත් ෆොන්සේකාට නීතිය හා සාමය අමාත්‍ය ධුරය ලබාදෙන ලෙසට ඉදිරිපත් වන යෝජනා සම්බන්ධයෙන් නෙත් නිවුස් කළ කරුණු විමසීමකදී මන්තී‍්‍රවරයා මේ බව කියාසිටියා. ,,නීතිය හා සාමය අමාත්‍ය ධුරයේ කටයුතු කරන ජනාධිපති මෛතී‍්‍රපාල සිරිසේන මහතා එම අමාත්‍යාංශයේ කටයුතු හොදින් සිදුකරගෙන යන බැවින් වෙනසක් සිදුකිරීමේ අවශ්‍යතාවක් නොමැති බවයි පාර්ලිමේන්තු මන්තී‍්‍ර මහින්ද අමරවීර වැඩිදුරටත් පෙන්වා දුන්නේ.,,මේ අතර පාර්ලිමේන්තු මන්තී‍්‍ර, ෆීල්ඞ් මාර්ෂල් සරත් ෆොන්සේකාට නීතිය හා සාමය අමාත්‍ය ධුරය ලබාදෙන ලෙස ඉල්ලා ජනාධිපතිවරයා වෙත ලිපියක් යොමු කිරීමට එක්සත් ජාතික පක්‍ෂයේ මන්ති‍්‍රවරුන් පිරිසක් මේ වනවිට කටයුතු කරමින් සිටිනවා. ඒ සදහා ඇමතිවරුන් 59 දෙනෙකු ඊයේ දිනය වනවිට අත්සන් තබා ඇති බවයි එක්සත් ජාතික පක්‍ෂ පාර්ලිමේන්තු මන්තී‍්‍ර මහාචාර්ය ආශු මාරසිංහ කියාසිටියේ."}
{"title":"පොලිස් නිළධාරීන්ගේ සංයුක්ත දීමනාව වැඩි කෙරේ","authors":["හේමන්ත කහවලගේ","ලහිරු කපුගේ "],"date":{"year":"2019","month":"05","date":"04"},"views":"2747","content":"පොලිස් නිලධාරීන්ගේ සංයුක්ත දීමනාව ඉහළ දමා තිබෙනවා.  ඊට අදාළව රාජ්‍ය පරිපාලන, කළමණාකරණ හා නීතිය හා සාමය පිළිබද අමාත්‍යාංශය ඉකුත් වසරේ අගෝස්තු 21 වනදා චක‍්‍රලේඛයක් නිකුත් කර තිබුණා. ,,එම චක‍්‍රලේඛයට අනුව සියළු පොලිස් නිලධාරීන්ගේ සංයුක්ත දීමනා ඉහළ දමන ලෙස වැඩබලන පොලිස්පති සී ඞී වික‍්‍රමරත්න විසින් සියළු ජේ්‍යෂ්ඨ නියෝජ්‍ය පොලිස්පතිවරුන් ඇතුළු අදාළ නිලධාරීන් වෙත දැනුම් දී තිබෙනවා. ඒ අනුව දුෂ්කර නොවන පළාත්වල සේවය කරන පොලිස් නිලධාරීන් සදහා දිනකට ගෙවූ රුපියල් 350 ක සංයුක්ත දීමනාව රුපියල් 700 දක්වා ඉහළ යනු ඇති. ,,පොලිස් නිලධාරීන්ගේ සංයුක්ත දීමනාව වැඩි කරන්නැයි ඉල්ලමින් පොලිස් ඥාති සංසදයද පසුගිය කාලසීමාවේදී විවිධ කි‍්‍රයාමාර්ග ගනු ලැබුවා. එම සංසදයේ හිටපු සභාපති කසුන් තිවංක වික‍්‍රමසිංහ පැවසුවේ සුළු වශයෙන් හෝ එම දීමනාව වැඩි කිරීම පිළිබද රජයට සිය ස්තුතිය පිරි නමන බවයි."}
{"title":"නම් වෙනස් කර ගැනීමට මුස්ලිම් පුද්ගලයන් පෝළිමේ - වත්තල ප්‍රාදේශීය ලේකම් කාර්යාලයට ඉල්ලීම් 27ක්","authors":["හේමන්ත කහවලගේ"],"date":{"year":"2019","month":"05","date":"04"},"views":"19660","content":"සිය නම් වෙනස් කිරීම සදහා මුස්ලිම් පුද්ගලයින් 27 දෙනෙකු පසුගිය කාලසීමාවේදී වත්තල ප‍්‍රාදේශීය ලේකම් කාර්යාලයෙන් ඉල්ලීමක් කර ඇති බව වාර්තා වනවා. ,,ඔවුන් සියලූ දෙනා ඉල්ලීම් කර ඇත්තේ ඔවුන්ගේ මුස්ලිම් නම් වෙනුවට සිංහල නම් ලබාගැනීම සදහායි. ,,මීට සති කිහිපයකට පෙර එම ඉල්ලීම් ඉදිරිපත් කර ඇති බවද නෙත් නිවුස් වෙත වැඩිදුරටත් වාර්තා වුණා. ,,...................................................................................,,Update : මුස්ලිම් නම් සිංහල නම් කිරීමක් ගැන පැතිර යන කතාවේ ඇත්ත පහදයි (2019.05.06),,මුස්ලිම් ජාතිකයින් 27දෙනෙකු සිය නම් සිංහල නම් ලෙස වෙනස් කිරීමට ඉල්ලීම් ඉදිරිපත් වී ඇතැයි පළවන වාර්තා අසත්‍ය බව වත්තල ප‍්‍රාදේශීය සභාව පවසනවා.,,ප‍්‍රාදේශීය ලේකම් පී. ඩී. ටී. සී. රාජිකා පැවසුවේ 2016 සිට ලිපි ලේඛණ පරීක්ෂා කළද එවැනි ඉල්ලීමක් ඉදිරිපත්ව නොතිබූ බවයි. ,,තමන් මේ පිළිබඳව ඉහළ නිලධාරීන්වද දැනුවත් කර ඇති බවත් කියා සිටියා."}
{"title":"සහරාන්ගේ මස්සිනා සෞදි අරාබියේදි අත්අඩංගුවට","authors":["දිනුක් හේවාවිතාරණ"],"date":{"year":"2019","month":"05","date":"04"},"views":"6143","content":"පාස්කු ඉරිදා එල්ලවු මරාගෙන මැරෙන බෝම්බ ප්‍රහාර මාලාවේ ප්‍රධාන සැලසුම්කරු සහරාන් හෂිම්ගේ මස්සිනා වන මවුලානා රීලා සහ ව්‍යාජ නමකින් විදෙස් ගතවු ඔහුගේ සමිපතයෙකු සෞදි අරාබියේදි අත්අඩංගුවට ගැනිමට එරට ආරක්ෂක අංශ සමත්ව තිබෙනවා.,,ඉන්දිය බුද්ධි අංශ විසින් සෞදි බලධාරින්ට සිදුකරන ලද දැනුම් දිමක් අනුව මෙම අත්අඩංගුවට ගැනිම සිදුකර ඇති බව සදහන්.,,ශ්‍රි ලංකාවේ සිදුවු බෝම්බ ප්‍රහාරයට සහ ඉන්දියාවෙ කේරළ ප්‍රාන්තයේ හා තමිල්නාඩුවේ ප්‍රහාර දියත් කිරිමේ සැලසුම් සදහා IS ත්‍රස්තවාදින්ගේ සම්බන්ධයක් පවතින්නේද යන්න ගැන පරික්ෂණ සිදුකරන ඉන්දිය බුද්ධි අංශ විසින් සිය නිලධාරින් කණ්ඩායමක් ඉදිරි විමර්ෂන සදහා සෞදියට පිටත් කර යැවිමට පියවර ගෙන ඇති බවයි වාර්තා වන්නේ.,,පාස්කු ඉරිදා බෝම්බ ප්‍රහාරයෙන් පසු ඉන්දිය විදේශ කටයුතු අමාත්‍යාංශ ලේකම්වරයා විසින් මෙරට පිහිටි ටාජ් සමුද්‍රා හෝටලය ඇතුළු ව්‍යාපාරික කටයුතු කිහිපයක හිමිකාරිත්වය දරණ ටාටා සමුහ ව්‍යාපාරයේ හිමිකරුවන්ට දැනුම්දි ඇත්තේ ඔවුන්ගේ ව්‍යාපාරික ස්ථාන වල ආරක්ෂාව තර කර ගැනිමට අවශ්‍ය පියවර ගන්නා ලෙසයි.,,ඉන්දිය ජාතිකයින් 115 දෙනෙකුට ආසන්න පිරිසක් IS ත්‍රස්තවාදින් සමග එක්ව සිටින බවට තොරතුරු වාර්තාවි තිබු අතර ඉන් සිරියාවේ, ඉරාකය සහ ඇෆ්ගනිස්ථානයේ දි ආරක්ෂක අංශ සමග ඇතිවු ගැටුම් වලින් පුද්ගලයින් 35 දෙනෙක් ජිවිතක්ෂයට පත්විය.,,මේ හේතුවෙන් තම රට තුල IS සංවිධානයට සම්බන්ධ ක්‍රියාකාරින් සහ අන්තර්ජාලය ඔස්සේ සම්බන්ධකම් පවත්වනු ලබන පුද්ගලයින් සොයා එරට ආරක්ෂක අංශ මේ වන විට දිගින් දිගටම සිය මෙහෙයුම් සිදුකරමින් සිටියි."}
{"title":"අන්තවාදී ඉස්ලාම් ත්‍රස්තයන් පුපුරවා ගත් සයින්දමරුදු නිවසේ දර්ශන","authors":["කසුන් කැළුම්"],"date":{"year":"2019","month":"05","date":"04"},"views":"9561","content":"තවුහීද් ජමාද් සංවිධානයේ ත්‍රස්තයන් පිරිසක් විසින් ඉකුත්දා බෝම්බ පුපුරුවා ගත් සයින්දමරුදු නිවස පිරිසිඳු කිරීමට පොලීසිය විසින් ඊයේ (03) පියවර ගනු ලැබුවා. ,,කල්මුනේ නගර සභාව සහ පොලිසිය විසින් මේ සදහා එක්ව සිටි බවයි ප්‍රදේශයේ සංචාරයක නියැලුනු අප නෙත් නිව්ස් වාර්තාකරු පැවසුවේ.,,පසුගිය පාස්කු ඉරිදා එල්ලවු බෝම්බ ප්‍රහාරයන් හි ප්‍රධාන සැකකරුවු සහරාන් හෂිම්ගේ සහෝදරයින් දෙදෙනා සහ පියා විසින් අන්තර්ජාලයට එක් කර තිබු විඩියෝව පටිගත කරන ලද ස්ථානයද මෙහිදි හදුනාගත් බව ප්‍රදේශයේ උසස් පොලිස් නිලධාරියෙක් නෙත් නිව්ස් වෙත අනාවරණය කර සිටියා."}
{"title":"\"රට තුළ පැවති අයහපත් තත්ත්වය නිසා පුහුණුවීම් සිදු කිරීමට නොහැකි වුනා\"  දිමුත් කරුණාරත්නගෙන් ප්‍රකාශයක්","authors":["සමීර ගොඩපිටිය"],"date":{"year":"2019","month":"05","date":"04"},"views":"5384","content":"රට තුළ පැවති තත්ත්වය හමුවේ සැලසුම් කළ පරිදි සිය පුහුණුවීම් සිදුකිරීමට අවස්ථාව නොලැබුණු බව ශී‍්‍ර ලංකා කි‍්‍රකට් කණ්ඩායමේ නායක දිමුත් කරුණාරත්න පවසනවා. කෙසේවෙතත් ඉදිරි දින කිහිපය තුළ පුහුණුවීම් සිදුකර කණ්ඩායමේ මානසිකත්වය ඉහළ නංවා ගැනීමට අපේක්‍ෂා කරන බවයි ශී‍්‍ර ලංකා කි‍්‍රකට් ආයතනයේ පැවති මාධ්‍ය හමුවකදී ඔහු කියාසිටියේ.,,,,මෙවර ලෝක කුසලාන කි‍්‍රකට් තරගාවලියේ ශී‍්‍ර ලංකා කණ්ඩායමේ නිල ඇදුම එළිදැක්වීම වෙනුවෙන් මෙම මාධ්‍ය හමුව කැදවා තිබුණා. ශී‍්‍ර ලංකා කණ්ඩායම වෙනුවෙන් මෙවර සකසා ඇති නිල ඇදුම පරිසර හිතකාමී ලෙස නිර්මාණය කර ඇති බවයි මෙහිදී ප‍්‍රකාශ කෙරුණේ. ඒ සම්බන්ධයෙන් මාධ්‍යවේදියෙකු නැගූ ප‍්‍රශ්නයකට ශී‍්‍ර ලංකා කි‍්‍රකට් ආයතනයේ ලේකම් මොහාන් ද සිල්වා මෙලෙස ප‍්‍රතිචාර දැක්වූවා."}
{"title":"6 වනදා පාසල් ඇරඹීමේ අමාත්‍යංශයේ තීරණයට විදුහල්පතිවරුන්ගේත් අකමැත්තක්","authors":["නිශාන් ද සිල්වා"," ලහිරු කපුගේ"],"date":{"year":"2019","month":"05","date":"04"},"views":"7202","content":"පාසල්වල අධ්‍යයන කටයුතු එළඹෙන 6 වනදා ආරම්භ කිරීම සම්බන්ධයෙන් සිය සංගමය තුළද පැහැදීමක් නොමැති බව විදුහල්පති සේවා සංගමය පවසනවා. ,,එහි සභාපති සුනිල් පේ‍්‍රමතිලක පැවසුවේ සිසුන්ගේ ආරක්‍ෂාව සම්බන්ධයෙන් විදුහල්පතිවරුන්ට සහ දෙමව්පියන්ට පමණක් වගකීම් භාරගත නොහැකි බවයි.,,,,දැනට යෝජනා කර ඇති වැඩපිළිවෙලට වඩා විධිමත් ආරක්‍ෂක වැඩපිළිවෙලක් පාසල් ආශි‍්‍රතව කි‍්‍රයාත්මක කළ යුතු බවද ඔහු වැඩිදුරටත් පෙන්වා දුන්නා."}
{"title":"මෙරට අන්තවාදය වැපිරීමට තවත් නීතිවිරෝධි ඉස්ලාම් විශ්ව විද්‍යාලයක් -  ඉරානයේ අල් මුස්තාෆා විශ්ව විද්‍යාලයක් අවසරයකින් තොරවම ඌවේ ක්‍රියාත්මක වන හැටි","authors":["පාලිත ආරියවංශ"," ලහිරු කපුගේ"],"date":{"year":"2019","month":"05","date":"04"},"views":"7155","content":"ඉරානයේ අල් මුස්තාෆා නමැති විශ්ව විද්‍යාලයක් ඌව පළාත් සභාවේ අවසරයකින් තොරව ඌව පළාතේ කි‍්‍රයාත්මක වන බව පළාත් ද්‍රවිඩ අධ්‍යාපන, මාර්ග වතු යටිතල පහසුකම් අමාත්‍ය සෙන්දීල් තොණ්ඩමන් පවසනවා. ,,අරාබි භාෂාව, කුරාණය, ඉරාන දේශපාලන විද්‍යාව යන විෂයන් ඒ යටතේ උගන්වන බව තමන් සිදුකළ සොයා බැලීමකදී අනාවරණ වූ බවයි අමාත්‍යවරයා කියාසිටියේ. ද්‍රවිඩ තරුණයන් පන්සිය දෙනෙකු පමණ ඊට සහභාගි වී ඇතැයිද අමාත්‍යවරයා කියාසිටියා.,,,,මේ සම්බන්ධයෙන් වහාම විමර්ශනයක් සිදුකරන ලෙස ඌව පළාත් අධ්‍යාපන ලේකම්වරයා වෙත දන්වා ඇති බවද ඌව පළාත් සභා අමාත්‍ය සෙන්දීල් තොණ්ඩමන් වැඩිදුරටත් කියාසිටියා."}
{"title":"මැතිවරණ පිළිබඳ අවදානය යොමු නොකිරීමට එජාපයෙන් තීරණයක්","authors":["සමන්ත කුමාර","ලහිරු කපුගේ"],"date":{"year":"2019","month":"05","date":"04"},"views":"1702","content":"රට තුළ මතුව ඇති තත්ත්වය හමුවේ මේ මොහොතේ ඉදිරි මැතිවරණවලට මුහුණ දෙන ආකාරය සම්බන්ධයෙන් එක්සත් ජාතික පක්‍ෂය අවධානය යොමු නොකරන බව රාජ්‍ය පරිපාලන හා ආපදා කළමණාකරණ අමාත්‍ය රංජිත් මද්දුම බණ්ඩාර පවසනවා. ,,නෙත් නිවුස් රතු කට්ට විශේෂාංගයට එක්වෙමින් අමාත්‍යවරයා කියාසිටියේ ජාතික ආරක්‍ෂාව තහවුරු කිරීම මේ මොහොතේ සිය පක්‍ෂයේ පළමු වගකීම වන බවයි."}
{"title":"තානාපති කාර්යාල කිහිපයක්ම ආරක්ෂාව ඉල්ලයි","authors":["හේමන්ත කහවලගේ"],"date":{"year":"2019","month":"05","date":"04"},"views":"2025","content":"පවතින ආරක්‍ෂක තත්ත්වයන් යටතේ මෙරට පිහිටි තානාපති කාර්යාල ගණනාවක් රජයෙන් ආරක්‍ෂාව ඉල්ලා තිබෙනවා. ,,ඒ, එම තානාපති කාර්යාල මගින් සපයා ගන්නා ආරක්‍ෂාවට අතිරේකවයි.,,අමෙරිකාව, ඉන්දියාව සහ පාකිස්තානය යන රටවල මෙරට පිහිටි තානාපති කාර්යාල වෙත දැනටමත් ශී‍්‍ර ලංකා ආරක්‍ෂක අංශ මගින් විශේෂ ආරක්‍ෂාවක් යොදවා තිබෙනවා."}
{"title":"හිටපු පාර්ලිමේන්තු හා පළාත් සභා මන්ත්‍රීවරුන්ගේ ආරක්ෂාව පිළිබඳ වාර්තාවක් කැඳවේ","authors":["හේමන්ත කහවලගේ"],"date":{"year":"2019","month":"05","date":"04"},"views":"1459","content":"හිටපු පාර්ලිමේන්තු මන්තී‍්‍රවරුන් සහ විසුරුවා හැර ඇති පළාත් සභාවල හිටපු ප‍්‍රධාන අමාත්‍යවරුන් හා අමාත්‍යවරුන්ට ආරක්‍ෂාව සදහා ලබාදී ඇති පොලිස් නිලධාරීන් සම්බන්ධයෙන් වාර්තාවක් කැදවීමට ආරක්‍ෂක කමිටුව තීරණය කර තිබෙනවා. ,,හිටපු පාර්ලිමේන්තු මන්තී‍්‍රවරුන් සහ විසුරුවා හැර ඇති පළාත් සභාවල හිටපු ප‍්‍රධාන අමාත්‍යවරුන් හා අමාත්‍යවරුන්ට ආරක්‍ෂාව සදහා පොලිස් නිලධාරීන් 75 ත් 100 ත් අතර ප‍්‍රමාණයක් යොදවා ඇති බවටයි තොරතුරු වාර්තා වී ඇත්තේ. ,,ඒ අනුව අදාළ පිරිස්වලට සැබෑ ලෙසම තර්ජනයක් ඇත්ද යන්න සොයා බලා එසේ නොමැති අයගේ ආරක්‍ෂාවට සිටින පොලිස් නිලධාරීන් ඉවත් කිරීමටයි ආරක්‍ෂක කමිටුව තීරණය කර ඇත්තේ. එම කමිටුව ආරක්‍ෂක අමාත්‍යාංශයේදී ඊයේ පස්වරුවේ රැස්වූ අවස්ථාවේදී මෙම තීරණය ගෙන තිබෙනවා.  ,,මෙම අවස්ථාවට ආරක්‍ෂක ලේකම්වරයා, වැඩබලන පොලිස්පතිවරයා, රාජ්‍ය බුද්ධි අංශයේ නිලධාරීන් සහ විශේෂ කාර්ය බලකායේ අණදෙන නිලධාරියා ඇතුළු පිරිසක් එක්වූ බවයි නෙත් නිවුස් වෙත වාර්තා වුණේ."}
{"title":"මිල්ලෑවේ හොර කච්චේරියක් වටලයි","authors":["හේමන්ත කහවලගේ"],"date":{"year":"2019","month":"05","date":"04"},"views":"1941","content":"හොරණ, මිල්ලෑව ප‍්‍රදේශයේ පවත්වාගෙන ගිය ව්‍යාජ කච්චේරියක් වටලා සැකකරුවෙකු අත්අඩංගුවට ගැනීමට පොලිස් විශේෂ කාර්ය බලකාය සමත්ව තිබෙනවා. ,,එහි තිබී ව්‍යාජ ලෙස සකස් කළ උප්පැන්න 25 ක් සහ විවාහ සහතික 25 ක් සිය භාරයට ගත් බවයි පොලිස් විශේෂ කාර්ය බලකාය පැවසුවේ. ඊට අමතරව තොරතුරු ඇතුළත් නොකළ උප්පැන්න සහතික පෝරම 27ක්ද එහි තිබී සොයාගෙන තිබෙනවා. ,,එම සියළු ලේඛණ රජය විසින් නිකුත් කරන ලද ඒවා වන අතර සැකකරු විසින් ඒවා අදාළ ආයතනවලින් සොරා ගන්නට ඇති බවටයි සැක කෙරෙන්නේ. ව්‍යාජ උප්පැන්න සහතිකයක් හෝ විවාහ සහතිකයක් නිකුත් කිරීමට සැකකරු විසින් රුපියල් පනස් දහසත් රුපියල් ලක්‍ෂ දෙක හමාරත් අතර මුදලක් ලබාගෙන ඇති බවයි අනාවරණ වී ඇත්තේ. ,,අත්අඩංගුවට ගැණුනු සැකකරු මුදල් අමාත්‍යාංශයේ කාර්යාල කාර්ය සහායකවරයෙකු ලෙස සේවය කරන අයෙකු බවද පොලිස් විශේෂ කාර්ය බලකාය පැවසුවා."}
{"title":"ජාතික තව්හිද් ජමාත් සංවිධානයේ මූල්‍ය පරිපාලකවරයා අත්අඩංගුවට","authors":["හේමන්ත කහවලගේ "," සමන්ත කුමාර"],"date":{"year":"2019","month":"05","date":"03"},"views":"2075","content":"ජාතික තව්හිද් ජමාත් සංවිධානයේ මූල්‍ය පරිපාලකවරයා ලෙස කටයුතු කළ අබ්දුල් සක්තාර් මොහොමඞ් නමැත්තා ගම්පොල ප‍්‍රදේශයේදී පොලීසිය මගින් අත්අඩංගුවට ගෙන තිබෙනවා. ,,සැකකරු සතුව තිබී එම සංවිධානයේ සාමාජිකයන් අතර හුවමාරු වූ රුපියල් කෝටියකට අධික මුදල් හුවමාරු සම්බන්ධයෙන් වන රිසිට්පත් 200 කට වැඩි ප‍්‍රමාණයක් සොයාගෙන ඇති බවයි පොලීසිය පැවසුවේ. ,,එම සැකකරු අත්අඩංගුවට ගෙන ඇත්තේ ඉකුත්දා අත්අඩංගුවට ගැණුනු මරාගෙන මැරෙන බෝම්බකරුවන් වන සහෝදරයින් දෙදෙනා සැගව සිටි ගම්පොල පාවහන් වෙළද සැලේ හිමිකරුට අයත් නිවස අසල කුලී නිවසක සිටියදීයි."}
{"title":"මුහුණු ආවරණයට එරෙහිව කෙරළේ අධ්‍යාපන ආයතනයකින් නියෝගයක් ","authors":["හේමන්ත කහවලගේ"],"date":{"year":"2019","month":"05","date":"03"},"views":"2805","content":"කේරළයේ මුස්ලිම් අධ්‍යාපන ආයතන සමූහයක් විසින් එම ආයතනවල පාඨමාලා හදාරන සිසුවියන්ට මුහුණ ආවරණය කිරීම තහනම් කර තිබෙනවා. එම් ඊ එස් නමින් හදුන්වන එම ආයතනය යටතේ අධ්‍යාපන ආයතන 150 ක් සහ පාසල් 50 ක් පාලනය වන බවයි විදෙස් වාර්තාවල දැක්වෙන්නේ.,,මුහුණ ආවරණය කිරීම නව ප්‍රවණතාවක් ලෙස වර්ධනය වෙමින් පැවතියත් එය ප්‍රායෝගික වැදගත්කමකින් යුත් කරුණක් නොවන බැවින් එම තීරණය ගත් බවයි අදාළ ආයතනයේ ප්‍රධානීන් පවසා ඇත්තේ. ඒ අනුව 2019 - 2020 අධ්‍යයන වර්ෂයේ සිට අදාළ තහනම ක්‍රියාත්මක වනු ඇති."}
{"title":"ප්‍රහාරයට හේතුව ආරක්ෂාව ගැන නොසැලීකමයි - යුධ හමුදාපති ","authors":["හේමන්ත කහවලගේ "," සමන්ත කුමාර "],"date":{"year":"2019","month":"05","date":"03"},"views":"3401","content":"පසුගිය දශකයක පමණ කාලයක් පුරා සාමය හා නිදහස භුක්ති විදිමින් ආරක්‍ෂාව නොසලකා හැරීම ශ්‍රී ලංකාව යළි ත්‍රස්තවාදී ප්‍රහාරයකට ලක්විමට හේතු වූ බව යුද හමුදාපති ලුතිතන් ජෙනරාල් මහේෂ් සේනානායක පවසනවා. බී බී සී ප්‍රවෘත්ති සේවය සමග සම්මුඛ සාකච්ඡාවකට එක්වෙමින් යුද හමුදාපතිවරයා මේ බව කියාසිටියා.,,නිහඩව සිටින ත්‍රස්ත සාමාජිකයින් රට තුළ සිටිය හැකි බවත් බුද්ධි අංශවල සහයෝගයෙන් ඔවුන් කඩිනමින් අත්අඩංගුවට ගැනීමට කටයුතු කරන බවත් යුද හමුදාපතිවරයා එම සම්මුඛ සාකච්ඡවේදී පැවසුවා. ඉකුත්දා එල්ල  වූ ත්‍රස්ත ප්‍රහාරය සිදුවූ ආකාරය සැලකීමේදී බාහිර පාර්ශවයක් ඊට සම්බන්ධ බවට ප්‍රකාශ කළ හැකි බවයි යුද හමුදාපතිවරයා පෙන්වා දුන්නේ.,,මෙම ප්‍රහාරයේ වගකීම සම්බන්ධයෙන් චෝදනා එල්ල විය යුත්තේ කුමන පාර්ශවයට දැයි බී බී සී මාධ්‍යවේදියා මෙහිදී ප්‍රශ්න කළා. ඊට ප්‍රතිචාර දැක්වූ යුද හමුදාපතිවරයා කියාසිටියේ බුද්ධි තොරතුරු එක්රැස් කරන්නන්ට, ජාතික ආරක්‍ෂව සම්බන්ධයෙන් වගකීම ඇති පාර්ශවයන්ට සහ ඉහළ දේශපාලනඥයින්ට එම චෝදනා එල්ල විය යුතු බවයි. ,,ශ්‍රී ලංකාව මේ වනවිට විදේශීය සංචාරකයින්ට පැමිණීමට සුදුසු ස්ථානයක් දැයි මෙහිදී ප්‍රශ්න කෙරුණා. දශක තුනක පමණ කාලයක් ත්‍රස්තවාදයට මුහුණදුන් ශ්‍රී ලංකා යුද හමුදාව සහ පොලීසිය කෙරෙහි විශ්වාසය තබන ලෙසයි යුද හමුදාපතිවරයා ඊට ප්‍රතිචාර දක්වමින් ප්‍රකාශ කළේ. අවශ්‍ය සියළු කර්ත්‍යවයන් ඉටු කිරීමට ආරක්‍ෂක අංශ සූදානම් බවද යුද හමුදාපති ලුතිතන් ජෙනරාල් මහේෂ් සේනානායක වැඩිදුරටත් සදහන් කළා."}
{"title":"කොළඹ නගරයේ පාලම් ගැන අවධානයෙන් සිටින්නැයි ප්‍රංශ පුවත් සේවය කියයි","authors":["හේමන්ත කහවලගේ"],"date":{"year":"2019","month":"05","date":"03"},"views":"12647","content":"කොළඹ නගරයට ඇතුළු වන ප්‍රධාන පාලම් හා ගුවන් පාලම් පිපිරවීමට ත්‍රස්තවාදීන් සූදානම් වන බවට මෙරට බුද්ධි අංශ තොරතුරු වාර්තා කර ඇති බව ප්‍රංශ පුවත් සේවය පවසනවා. එළඹෙන 6 වනදා හෝ ඊට ආසන්න දිනක කොළඹ නගරයට ඇතුළු වන පාලම් සියල්ල සහ රාගම ගුවන් පාලම ඇතුළු ගුවන් පාලම් කිහිපයක් පුපුරුවා හැරීමට පාස්කු ඉරිදා ප්‍රහාරය එල්ල කළ ත්‍රස්තවාදී කණ්ඩායම සූදානම් වන බවටයි බුද්ධි අංශ තොරතුරු වාර්තා කර ඇත්තේ.,,ඒ අනුව එම ප්‍රහාර වැළැක්වීම සදහා පොලීසිය හා ත්‍රිවිධ හමුදාව එක්ව විශේෂ ආරක්‍ෂක වැඩපිළිවෙලක් සකස් කරන ලෙසත් කොළඹ නගරයට ඇතුළු වන සියළුම පාලම්වල ආරක්‍ෂාව සදහා ශ්‍රී ලංකා නාවික හමුදාව මගින් මුර සංචාරයක් යෙදවීම සුදුසු බවත් බුද්ධි අංශ වාර්තා කර තිබෙනවා. මේ සම්බන්ධයෙන් පොලිස්පතිවරයා විසින් ආරක්‍ෂක ලේකම්වරයා වෙත කරුණු වාර්තා කර ඇති බවද ප්‍රංශ පුවත් සේවය වාර්තා කළා."}
{"title":"IS ත්‍රස්තයින් සමග සම්බන්ධකම් පැවැත්වූ අයෙක් අත්අඩංගුවට","authors":["හේමන්ත කහවලගේ"],"date":{"year":"2019","month":"05","date":"03"},"views":"1320","content":"අයි එස් සංවිධානය සමග සබදතා පැවැත්වූ බව කියන සැකකරුවෙකු අලුත්ගම පොලීසිය මගින් අත්අඩංගුවට ගෙන තිබෙනවා. ඒ, කළුතර කොට්ඨාස බුද්ධි ඒකකය ලබාදුන් තොරතුරක් අනුව අලුත්ගම පොලීසියේ නිලධාරීන් සිදුකළ පරීක්‍ෂාවකදීයි. මොහොමඞ් රාෂික් මොහොමඞ් රවුසාන් නමැති එම සැකකරු අලුත්ගම, දර්ගා නගරයේ ඉස්නාපුල්ල පටුමගේ පදිංචිකරුවෙකු බවයි පොලීසිය පැවසුවේ.,,සැකකරු සන්තකයේ තිබී ජංගම දුරකතන 5 ක් සහ පෙන්ඩ්‍රයිව් එකක් පොලිස් භාරයට ගෙන තිබෙනවා. මෙම සැකකරු කළුතර නගරයේ රෙදිපිළි අළෙවි සැලක් පවත්වාගෙන යන අයෙකු බවටයි වැඩිදුරටත් වාර්තා වී ඇත්තේ. ඔහු තව්හිද් ජමාත් සංවිධානයට මුදල් ආධාර ලබාදුන් අයෙකු බවද පැවසෙනවා. මෙම සැකකරු අලුත්ගම පොලීසිය මගින් අත්අඩංගුවට ගැණුනු අයි එස් සංවිධානයට සම්බන්ධ තුන්වන සැකකරු වනවා."}
{"title":"ජලයට වස දැමු බවට සාවද්‍ය ප්‍රචාර යැවු පුද්ගලයින් දෙදෙනා යලි රිමාන්ඩ් ","authors":["අධිකරණ වාර්තාකරු "],"date":{"year":"2019","month":"05","date":"03"},"views":"1357","content":"පානීය ජල සැපයුමට වස මිශ්‍ර වී ඇති බවට අසත්‍ය ප්‍රකාශ සිදු කිරීමේ චෝදනාවට අත්අඩංගුවට ගත් සැකකරුවන් දෙදෙනෙක් මැයි මස 17 වනදා දක්වා රක්ෂිත බන්ධනාගාර ගත කිරීමට කොළඹ ප්‍රධාන මහේස්ත්‍රාත් අධිකරණය අද (03) නියෝග කළා.,,සැකකරුවන් දෙදෙනා මෝදර පොලීසිය විසින් අත්අඩංගුවට ගෙන අධිකරණයට ඉදිරිපත් කර තිබූ අතර බ්ලූමැන්ඩල් පොලිස් වසම් තුළ පානීය ජලයට වස මිශ්‍ර කර ඇති බවට ශබ්දවාහිනී යන්ත්‍ර මඟින් මෙම සැකකරුවන් අසත්‍ය ප්‍රචාරයක් සිදු කර ඇති බවට පොලිසිය චෝදනා කර සිටියා.,,සැකකරුවන්ගේ මෙම ක්‍රියාව තුළින් මෙම අවස්ථාවේ  ජාතීන් අතර පවතින සමගියට බාධා ඇති කිරීමේ අරමුණ ඇතිව සිදුකර ඇති බවත් එබැවින් ඔවුන්ට එරෙහිව එක්සත් ජාතීන්ගේ සිවිල් හා දේශපාලන අයිතිවාසිකම් පිළිබඳ සම්මුති පනත යටතේ කටයුතු කරන බව පොලීසිය අධිකරණයට දැනුම් දෙනු ලැබුවා.,,ඒ අනුව සැකකරුවන් දෙදෙනා මැයි මස 17 දා තෙක් රක්ෂිත බන්ධනාගාර ගත කිරීමට කොළඹ අතිරේක මහේස්ත්‍රාත් ලෝචනී අබේවික්‍රම මහත්මිය නියෝග කළා."}
{"title":"සායින්දමරදු ත්‍රස්තවාදීන් ගැන ඔත්තුව දුන් පොලිස් කොස්තාපල් සැරයන් නිලයට : ඔත්තු දුන් මුස්ලිම් වැසියන්ට මුදල් ත්‍යාග ","authors":["මහේෂ් චතුරංග "],"date":{"year":"2019","month":"05","date":"03"},"views":"5902","content":"සායින්දමරදු ප්‍රදේශයේ පිහිටි සුනාමි ගම්මානයේ ත්‍රස්ත සංවිධානයකට අයත් සාමාජිකයින් පිරිසක් සැගවී සිටින බවට තොරතුරු ලබාදුන් පොලිසියේ කොස්තාපල්වරයාව සැරයන් නිලයට උසස් කොට ඔහුට රුපියල් ලක්ෂ පහක ත්‍යාග මුදලක් ලබාදීමට පියවර ගත් බව පොලිස් මාධ්‍ය ප්‍රකාශක පොලිස් අධිකාරි රුවන් ගුණසේකර සදහන් කර සිටිනවා.,,ඊට අමතරව ත්‍රස්තවාදීන් සම්බන්ධයෙන් තොරතුරු ලබා දුන් පොලිස් නිලධාරීන් දෙදෙනෙකුට රුපියල් ලක්ෂ පහ බැගින් සහ මුස්ලිම් ජාතිකයින් තිදෙනෙකුට රුපියල් මිලියනය බැගින් ත්‍යාග මුදල් පිරිනැමීමට අවශ්‍ය පියවර ගෙන ඇති බවයි මෙහිදී පොලිස් මාධ්‍ය ප්‍රකාශකවරයා වැඩිදුරටත් සඳහන් කර සිටියේ.,,මේ අතර ජාඇළ, උදම්විට ප්‍රදේශයේ වානේ කම්බි නිෂ්පාදනය කරන කර්මාන්ත ශාලාවක තිබී ඊයේ සොයාගත් කාලතුවක්කු උණ්ඩ අතර ජීව උණ්ඩ 409 ක් තිබූ බවයි පොලිස් මාධ්‍ය ප්‍රකාශකවරයා පැවසුවේ. ,,,,ත්‍රිවිධ හමුදා මාධ්‍ය ප්‍රකාශකවරුන්ද මෙම මාධ්‍ය හමුවට එක්ව සිටියා. දිවයින පුරා ක්‍රියාත්මක කෙරුණු සෝදිසි මෙහෙයුම් සම්බන්ධයෙන් කරුණු දැක්වූ යුද හමුදා මාධ්‍ය ප්‍රකාශක බි්‍රගේඩියර් සුමිත් අතපත්තු.,,,,ගුවන් හමුදාව ක්‍රියාත්මක කළ සෝදිසි මෙහෙයුම් සම්බන්ධයෙන් කරුණු දැක්වූ ගුවන් හමුදා මාධ්‍ය ප්‍රකාශක ගෲප් කපිතාන් ගිහාන් සෙනෙවිරත්න.,,,,නාවික හමුදාවද තවදුරටත් සෝදිසි මෙහෙයුම්වල නිරත වනවා. ඒ පිළිබද කරුණු දැක්වූ නාවික හමුදා මාධ්‍ය ප්‍රකාශක ලුතිනන් කමාන්ඩර් ඉසුරු සූරියබණ්ඩාර."}
{"title":"පාස්කු ඉරිදා ප්‍රහාරයට එරෙහිව නාවලපිටියේ මුස්ලිම්වරුන් විරෝධතාවක (PHOTOS)","authors":["රංජිත් රාජපක්‍ෂ "," රොෂාන් තුෂාර"],"date":{"year":"2019","month":"05","date":"03"},"views":"2103","content":"පාස්කු ඉරිදා ප්‍රහාරය හෙළා දකිමින් නාවලපිටිය ප්‍රදේශයේ පාරම්පරික මුස්ලිම් ජනතාව අද දහවල් විරෝධතාවක නිරත වුණා. ඒ, නාවලපිටිය, සොයිසාකැලේ ජුම්මා මස්ජිත් පල්ලිය ඉදිරිපිටදීයි. සිකුරාදා යාඥාවට සහභාගිවීමෙන් පසු එම පිරිස විරෝධතාවක නිරත වූ බවයි නෙත් නිවුස් වාර්තාකරු පැවසුවේ. පාස්කු ඉරිදා ප්‍රහාරයට සම්බන්ධ සැකකරුවන් අත්අඩංගුවට ගෙන ඔවුන්ට එරෙහිව නීතිය ක්‍රියාත්මක කරන ලෙස සදහන් විරෝධතා පුවරු ප්‍රදර්ශනය කරමින් ඔවුන් එම විරෝධතාවේ නිරත වූ බවද නෙත් නිවුස් වාර්තාකරු පැවසුවා.,,මේ අතර යුද හමුදාව සහ පොලීසිය එක්ව පොළොන්නරුව ප්‍රදේශයේ අද සිදුකළ සෝදිසි මෙහෙයුමකදී මුස්ලිම් ජාතික සැකකරුවන් 8 දෙනෙකු අත්අඩංගුවට ගෙන තිබෙනවා. පොළොන්නරුව, ගල්ලෑල්ල, මුස්ලිම් කොළණිය හා කදුරුවෙල යන ප්‍රදේශවලින් එම සැකකරුවන් අත්අඩංගුවට ගැණුනු බවයි නෙත් නිවුස් වාර්තාකරු පැවසුවේ. කඩු දෙකක්, ජංගම දුරකතන 7 ක් ඔවුන් සතුව තිබී සොයාගෙන තිබෙනවා."}
{"title":"ශ්‍රී ලංකාව තුල මද්‍රසා හා අරාබි පාසල් 1986ක් : නියාමනයට නව කෙටුම්පතක් ගෙන ඒමේ සුදානම් ","authors":["දිනුක් හේවාවිතාරණ"],"date":{"year":"2019","month":"05","date":"03"},"views":"4316","content":"ශ්‍රී ලංකාව තුල මද්‍රසා පාසල් 1669ක් සහ අරාබි පාසල් 317ක් ලියාපදිංචි කර ඇති බව මුස්ලිම් ආගමික හා සංස්කෘතික දෙපාර්තමේන්තුවේ අධ්‍යක්ෂක එම්.ආර්.එම්. මලික් සදහන් කර සිටිනවා. මෙම සියලු පාසල් සිය දෙපාර්තමේන්තුව යටතේ ලියාපදිංචිකර ඇති බව nethnews.lk සිදුකළ විමසීමකදී ඔහු ප්‍රකාශ කර සිටියා.,,මද්‍රසා පාසල් 1669 මෙරට පිහිටි මුස්ලිම් දේවස්ථාන හා සම්බන්ධව පිහිටුවා ඇති බවත් එමගින් කුරානය සහ ඉස්ලාමිය ආගම සම්බන්ධව සිදුකරනු ලබන මුලික අධ්‍යාපනය දරුවන්ට ලබාදීම සිදු කරන බවත් අරාබි පාසල් මගින් ඉස්ලාම් ආගමේ ගැඹුරත්වය සහ ඒ හරහා ඉස්ලාමිය පුජකයින් බිහි කිරීමේ කටයුතු සිදුකරන බවයි අධ්‍යක්ෂකවරයා සඳහන් කලේ.,,ඉස්ලාම් අන්තවාදී මතවාදයන්ට පුද්ගලයින් නැඹුරු කරවීමට අවශ්‍ය වන ඉගැන්වීම් මෙම පාසල් හරහා සිදුවී ඇති බවට එල්ල වන චෝදනා සම්බන්ධයෙන් මුස්ලිම් ආගමික හා සංස්කෘතික දෙපාර්තමේන්තුවේ අධ්‍යක්ෂකවරයාගෙන් අප විමසා සිටි අවස්ථාවේදී ඔහු ප්‍රකාශ කර සිටියේ වර්ථමානය වන විට දැඩි ඉස්ලාම් මතවාදය සම්බන්ධයෙන් වන ඉගැන්වීම් ලොවපුරා ප්‍රචාරය වන බවත් එයට කැමැත්තක් දක්වන පුද්ගලයින් සිරියාව වැනි විදෙස් රටවලට ගොස් හදාරන බවයි. එමෙන්ම මෙරට දැනට පිහිටා තිබෙන මද්‍රසා සහ අරාබි පාසල් තුල සිදුකරනු ලබන විෂය කරුණු ඇතුලත් පොත් සිය දෙපාර්තමේන්තුවේ අධීක්ෂණයට ලක් වන බවද ඔහු සඳහන් කර සිටියා.,,නමුත් මෙම මද්‍රසා සහ අරාබි පාසල් තුල සිදුවන කටයුතු සම්බන්ධයෙන් මුස්ලිම් ආගමික හා සංස්කෘතික දෙපාර්තමේන්තුව යටතේ නියාමනයක් සිදුවන්නේද යන්න පිළිබද ප්‍රශ්නයට පිළිතුරු ලබා දුන් අධ්‍යක්ෂකවරයා පවසා සිටියේ මේ දක්වා එවැනි දෙයක් මේ දක්වා සිදුනොවූ බවයි. එමෙන්ම අගමැතිවරයාගේ උපදෙස් මත මේ වන විට එවැනි කටයුතු සම්බන්ධයෙන් නව නීති ගෙන ඒමේ කෙටුම්පතක් සකස් කිරීමට උපදෙස් ලැබී ඇති බවත් අද (03) දින ඒ සම්බන්ධයෙන් විශේෂ සාකච්ජාවක් පැවැත්වීමට නියමිත බව ඔහු ප්‍රකාශ කර සිටියා.,,මෙරට පසුගියදා සිදුවූ බෝම්බ ප්‍රහාර මාලාවේ ප්‍රධාන සැකකරු වන සහරාන් හෂීම් නැමැත්තාද කාත්තන්කුඩි හි පිහිටි ජමිල් අල්ෆාලා නම් අරාබි පාසලේ අධ්‍යාපනය හදාරා ඇති බවත් එහිදී ඔහුගේ දැඩි මතදාරී අදහස් දැක්වීම හේතුවෙන් එම පාසලෙන් නෙරපා හැරීමට අදාළ පාසලේ බලධාරීන් පියවර ගත් බව මුස්ලිම් ආගමික හා සංස්කෘතික දෙපාර්තමේන්තුවේ අධ්‍යක්ෂක එම්.ආර්.එම්. මලික් ප්‍රකාශ කර සිටියා."}
{"title":"අනුරාධපුර තිසාවැව ප්‍රදේශයේ මවුලවිවරයෙක් අත්අඩංගුවට","authors":["පර්සි කුරුනේරු"],"date":{"year":"2019","month":"05","date":"03"},"views":"2321","content":"අනුරාධපුර, තිසාවැව, නිරාවිය ප්‍රදේශයේ පිහිටි මුස්ලිම් පල්ලියේ මවුලවිවරයෙක් සහ තවත් මුස්ලිම් ජාතිකයෙකු සැකපිට අත්අඩංගුවට ගෙන තිබෙනවා. ඒ, යුද හමුදාව සහ පොලීසිය අද සිදුකළ සෝදිසි මෙහෙයුමකදීයි. අන්තවාදී මුස්ලිම් සංවිධානයක දේශණ ඇතුළත් ලැප්ටොප් පරිගණකයක් සහ සංයුක්ත තැටි 50 කට වැඩි ප්‍රමාණයක් සැකකාර මවුලවිවරයා සතුව තිබී සොයාගෙන තිබෙනවා.,,අත්අඩංගුවට ගැණුනු අනෙක් සැකකරුගේ නිවසේ ටින් එකක් තුළ සගවා තිබූ රුපියල් පන් ලක්‍ෂ හැත්තෑ දහසක මුදලක් ආරක්‍ෂක අංශ විසින් සොයාගෙන තිබෙනවා. එම මුදල් ලැබුණු ආකාරය හෙළි කිරීමට අපොහොසත්වීම හේතුවෙන් එම සැකකරු අත්අඩංගුවට ගෙන ඇති බවයි නෙත් නිවුස් වාර්තාකරු පැවසුවේ."}
{"title":"ශ්‍රී ලංකා පිළ එක්දින ක්‍රිකට් පිටියේ පහළටම ඇද වැටෙයි","authors":["තරංග රුක්ෂාන් ජයසේකර "],"date":{"year":"2019","month":"05","date":"03"},"views":"3139","content":"ජාත්‍යන්තර ක්‍රිකට් කවුන්සිලය ප්‍රකාශයට පත් කළ වාර්ෂික එක්දින ක්‍රිකට් කණ්ඩායම් ශ්‍රේණි ගත කිරීමේ 09වන ස්ථානය දක්වා පසු බැසීමට ශ්‍රී ලංකාවට සිදුව තිබෙනවා. ශ්‍රී ලංකාව අභිභවා යමින් 08වන ස්ථානයට පැමිණ ඇත්තේ බටහිර ඉන්දීය කොදෙව් කණ්ඩායමයි.,,ශ්‍රී ලංකා කණ්ඩායමට හිමි ප්‍රසාද ලකුණු සංඛ්‍යාව 76ක්. නවතම ශ්‍රේණිගත කිරීමේ 01වන ස්ථානය එංගලන්තයට හිමිව තිබෙනවා. ඉන්දියාව පසුවන්නේ 02වන ස්ථානයේයි."}
{"title":"පොලිස්පති වෙනුවෙන් පෙනී සිටීමට නීතිපතිවරයා තවමත් සුදානම් නෑ","authors":["දිනුක් හේවාවිතාරණ"],"date":{"year":"2019","month":"05","date":"03"},"views":"3217","content":"පසුගියදා එල්ල වූ මරාගෙන මැරෙන බෝම්බ ප්‍රහාරය හේතුවෙන් තමන්ගේ මූලීක අයිතිවාසිකම් කඩවූ බව පෙන්වා සංචාරක ව්‍යාපාරික ජගත් විතානගේ විසින් ගොනු කර ඇති නඩුව අද කැඳවනු ලැබූවා. ,,එහිදී වගඋත්තරකරුවන් ලෙස නම් කර ඇති පොලිස්පතිවරයා සහ පොලිස් නිළධාරීන් වෙනුවෙන් පෙනීසිටීමට මෙතෙක් නීතිපතිවරයා සුදානම් නොමැති බව නීතිපතිවරයා වෙනුවෙන් පෙනි සිටි ජ්‍යේෂ්ඨ නීතිඥවරිය අධිකරණයට කරුණු දැක්වූවා.,,මෙහිදි එම පොලිස් නිළධාරීන් වෙනුවෙන් පෙනී සිටීමට නීතිපතිවරයා සූදානම්ද යන්න ඉදිරිපත් කරන ලෙසට උපදෙස් දී ශ්‍රේෂ්ඨාධිකරණය එම නඩුව මෙම මස 21 වෙනිදා දක්වා කල් තැබූවා."}
{"title":"දිවයින පුරා සෝදිසි මෙහෙයුම් - තවත් ත්‍රස්ත සැකකරුවන්  අත්අඩංගුවට","authors":["හේමන්ත කහවලගේ "," කසුන් කැළුම් "," තරංග රුක්ෂාන්",""],"date":{"year":"2019","month":"05","date":"03"},"views":"4368","content":"අද දිනයේද දිවයින පුරා විශේෂ සෝදිසි මෙහෙයුම් කි‍්‍රයාත්මක කෙරෙනවා. ඒ සඳහා එක්ව සිටින්නේ ති‍්‍රවිධ හමුදාව සහ පොලීසියයි.,,මහනුවර වෙල්ලම්බඩ ප‍්‍රදේශයේදී ත‍්‍රස්ත ප‍්‍රහාරයට ඍජුවම සම්බන්ධ තවත් තිදෙනෙකු අත්අඩංගුවට ගෙන තිබෙනවා. ඒ මීට පෙර දඹුල්ලල උලපනේ සහ ගම්පොළ යන ප‍්‍රදේශවලදී අත්අඩංගුවට පත්වූ ත‍්‍රස්ත ප‍්‍රහාරයට ඍජුවම සම්බන්ධ සැකකරුවන් 05දෙනාගෙන් කළ ප‍්‍රශ්න කීරීම්වලට අනුවයි. ඔවුන් රඳවාගෙන ප‍්‍රශ්ණ කිරීමටයි පොලීසිය පියවර ගෙන ඇත්තේ. මාවනැල්ලේ බුදුපිළිම කැඞීමේ සිද්ධියට සම්බන්ධ සැකකරුවන් සමග මෙම පිරිස ඍජු සබඳතා පවත්වා ඇති බවට ද අනාවරණ වී තිබෙනවා.,,මේ අතර ඉකුත් දා සයින්දමරුදු ප‍්‍රදේශයේ පිපිරීම සිදුවූ නිවස ආශි‍්‍රත ප‍්‍රදේශයේ පිරිසිඳු කිරීමේ කටයුතු අද ආරම්භ වුණා. එම අවස්ථාව ආවරණය කිරීමට නෙත් නිවුස් කණ්ඩායමට ද හැකිවුණා. ,,මේ එහි සිට විශේෂ වාර්තාවක් ගෙන එන නෙත් නිවුස් මාණ්ඩලික වාර්තාකරු කසුන් කැලූම් කුමාර.,,,,මේ අතර පොළොන්නරුව ගල්ලෑල්ල කුසුම්ගම ප‍්‍රදේශයේදී කඩුවක් සමග පුද්ගලයෙකු අත්අඩංගුවට ගෙන තිබෙනවා. 28 හැවිරිදි මුස්ලිම් ජාතික පුද්ගලයෙකු වන ඔහු සිය නිවසේ වහලයේ මෙම කඩුව සගවා තිබූ බවයි පොළොන්නරුව පොලීසිය පැවසුවේ. ශ‍්‍රී ලංකා යුද හමුදාව සහ පොලීසිය එක්ව අද උදෑසන සිදු කළ සෝදිසි මෙහෙයුමකදී සැකකරු අත්අඩංගුවට පත් වුණා. කදුරුවෙල, ගල්ලෑල්ල, මුස්ලිම් කොලනිය සහ මානික්කම්පට්ටිය යන ප‍්‍රදේශවල මෙම සෝදිසි මෙහෙයුම කි‍්‍රයාත්මක බවයි නෙත් නිවුස් වාර්තාකරු පැවසුවේ.,,මේ අතර වව්නියාව දුම්රියපළ ඉදිරිපිට ගුඞ්ශෙඞ් මාර්ගය ආසන්නයේ නවතා තිබු අංක තහඩු නොමැති යතුරු පැදියක් හේතුවෙන් එම ප‍්‍රදේශයේ නොසන්සුන් තත්ත්වයක් ඇතිවුණා. පොලීසිය සහ යුද හමුදාව කැඳවා ප‍්‍රදේශයේ ආරක්ෂාව තහවුරු කළ අතර සැකකටයුතු යතුරු පැදිය පරීක්ෂා කිරීමට පොලිස් විශේෂ කාර්යය බලකායේ බෝම්බ නිශ්කී‍්‍රය අංශයේ නිලධාරීන් කැඳවීමටද සිදුවුණා. එහෙත් පසුව සිදු කළ මූලික විමර්ශනයේදී අනාවරණ වී ඇත්තේ යතුරු පැදියේ අංක තහඩු නොමැති බැවින් එහි හිමිකරු යතුරු පැදිය මග දමා මත්පැන් රැුගෙන ඒමට නගරයට ගොස් ඇති බවයි."}
{"title":"සංචාරක කර්මාන්තයේ 70%ක බිඳ වැටීමක් - ඇමති ජෝන්","authors":["තරංග රුක්ෂාන්"," සජිත් තිලකරත්න"],"date":{"year":"2019","month":"05","date":"03"},"views":"2369","content":"පාස්කු ඉරිදා ත‍්‍රස්ත ප‍්‍රහාරයෙන් පසු මේවනවිට මෙරට රැඳී සිටින්නේ සංචාරකයින්ගෙන් සියයට 30ක් පමණක් බව සංචාරක සංවර්ධන අමාත්‍ය ජෝන් අමරතුංග පවසනවා. අමාත්‍යවරයා කියා සිටියේ ප‍්‍රහාරයට පෙර මෙරටට පැමිණ සිටි සංචාරකයින් බොහෝ පිරිසක් ශ‍්‍රී ලංකාව හැර ගිය බවයි.,, ,,,,ශ‍්‍රී ලංකා සංචාරක මණ්ඩලය පැවසුවේ ත‍්‍රස්ත ප‍්‍රහාරය හේතුවෙන් සංචාරකයින්ගේ පැමිණීම ඉදිරි මාස 02දී සියයට 50කින් පමණ අඩුවනු ඇති බවයි. කොළඹට පැමිණෙන සංචාරකයින්ද සියයට 30කින් පමන අඩුවනු ඇති බවටයි විශ්වාස කෙරෙන්නේ.  ශ‍්‍රී ලංකාවේ සංචාරක කර්මාන්තයට පුද්ගලයින් ලක්ෂ 07ක් පමණ සම්බන්ධ වී සිටිනවා. ඉන් ලක්ෂ 04කගේ ඍජු ආදායම සංචාරක කර්මාන්තයයි. ,,සංචාරක කර්මාන්තය යනු ශ‍්‍රී ලංකාවේ 03වන විශාලතම ආදායම් මාර්ගය ද වනවා. මෙරට ආර්ථිකයට සංචාරක කර්මාන්තයේ දායකත්වය අමෙරිකානු ඩොලර් බිලියන 4 යි දශම 4 කට ආසන්නයි. මේ වසරේදී ශ‍්‍රි ලංකාව අපේක්ෂිත සංචාරක ඉලක්කය මිලියන 03ක්. , ,කෙසේවෙතත් නෙත් නිවුස් ඊයේ කළ සොයා බැලීමකදී අනාවරණ වූයේ සංචාරක කර්මාන්තයට සම්බන්ධ බොහෝ පිරිසක් මේවනවිට දැඩි අසීරුතාවකට පත්ව සිටින බවයි. ප‍්‍රධාන පෙළේ හෝටල්වල පවා පෙර කරන ලද වෙන් කිරීම් වලින් සියයට 90ක් පමණ අවලංගු වී ඇති බවයි වැඩිදුරටත් හෙළි වුණේ. විදෙස් සංචාරකයින්ගේ වැඩි ආකර්ශනයක් දිනා ගත් පාසිකුඩා වෙරළ තීරය ද අද වනවිට සංචාරකයින් නොමැති පාලූ ස්වභාවයක් ගෙන තිබෙනවා. ,,එහි නිරීක්ෂණ චාරිකාවක නිරත වූ නෙත් නිවුස් කණ්ඩායමට දැක ගත හැකි වූයේ දෙස් විදෙස් කිසිඳු සංචාරකයෙකු පාසිකුඩා වෙරළ තීරයට පැමිණ නොමැති ආකාරයයි. වෙරළාසන්නයේ පිහිටි සංචාරක සේවා සපයන ආයතන ද වසා ඇති අයුරු දැකගත හැකි වුණා."}
{"title":"අත්අඩංගුවට ගත් ලිපි 600 තමන්ගේ අමාත්‍යංශයේ බව කිරිඇල්ල කියයි","authors":["සජිත් තිලකරත්න"],"date":{"year":"2019","month":"05","date":"03"},"views":"8062","content":"කොළඹ මධ්‍යම තැපැල් හුවමාරුවේදී පොලිස් භාරයට ගැනුණු සැකසහිත ලිපි 600 තම අමාත්‍යාංශය යටතේ සකස් කළ ඒවා බව රාජ්‍ය ව්‍යාපාර, කන්ද උඩරට උරුමය සහ මහනුවර සංවර්ධන අමාත්‍ය ලක්ෂ්මන් කිරිඇල්ල පවසනවා. ,,නෙත් නිවුස් වෙත විශේෂ ප‍්‍රකාශයක් සිදු කරමින් අමාත්‍යවරයා ප‍්‍රකාශ කළේ අදාළ ලිපිය වෙබ් අඩවියකින් උපුටා ගත් එක්ක බවත්, එහි කිසිඳු රාජ්‍ය විරෝධී තොරතුරු ඇතුළත් නොමැති බවත්ය. හැකිනම් එම ලිපිය මාධ්‍යයට මුදා හරින ලෙස ද අමාත්‍ය ලක්ෂ්මන් කිරිඇල්ල මෙහිදි පොලීසියෙන් ඉල්ලීමක් ද කළා. ,,කෙසේවෙතත් මතභේදාත්මක මෙම ලිපියේ ඇතුළත් කරුණු හෝ ලිපිය බෙදා හැරීම පිළිබඳ තමන් දැනුවත් නොමැති බව අමාත්‍යවරයා වැඩිදුරටත් ප‍්‍රකාශ කළා."}
